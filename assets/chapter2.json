[
   {
      "title":" چین و فه‌رزێن ئێزدییان ",
      "subchapters":[
         {
            "title":" 2-1 چینێَن ئێزدییان ",
            "content":"ئێزدییان سێ چینێن دینی هه‌نه‌ ئه‌وژی پیر، شێخ و مرید. ئێزدی به‌رێ دو چین بوون: پیر و مرید لێ ده‌مێ شێخادی هاتییه‌ ناڤ ئێزدییان و هنده‌ك هه‌دووسه‌ێن نوو داناین شێخ هاتن دانان. شێخادی ئه‌ڤ پێنگاڤ هاڤێت پشتی دیتی كو ئێزدییاتییێ به‌ره‌ڤ وندابوونێ دچه‌ ژ سه‌رده‌ما كوشتن و سته‌مكاریا ل سه‌ر وان تێ سه‌پاندن نه‌چاربوو كو ل گه‌ل وه‌رارا ده‌می هنده‌ك گوهۆڕینا بێخه‌ ناڤ ئێزدییاتییێ دا كو بگونجت ل گه‌ل بارودۆخێ وی سه‌رده‌می و زه‌واج دناڤ به‌را ڤان هه‌رسێ چینا قه‌ده‌غه‌ كر.\n\n هه‌تا نها ئه‌م دبێژین: (شێخ و پیر گولیێن داڕه‌كێنه‌، ئانكو ژ مالا ئادیانه‌). ئادیان ژی په‌یڤه‌كه‌ گه‌له‌ك كه‌ڤنه‌ ئادیا و خه‌لكێ ڤێ ده‌ڤه‌را بادینا ڕۆژ په‌رێس بوون ل سالا (226) به‌ری زاینی میر ئێزدین میرێ مه‌رگه‌ها ئادیان بوو.\n\nد چارچۆڤێ دینیدا ته‌خه‌كه‌ ژ كۆمه‌له‌كا مرۆڤان پێكدنێت، ئه‌ركێ وان یێ سه‌ره‌كی په‌یڕه‌وكرن و رێڤه‌به‌ربرنا ڕێوڕه‌سمێن دینییه‌، چینێن دینی دئێزدییاتییێدا، نه‌ مینا چینێن دیانه‌تێن دییه‌، چونكی ب ته‌رزه‌كی پاشماكییه‌، ئانكو ژ دای و بابان بۆ كچ و كوران دمینت، هه‌روه‌سا ژنخوازی د ناڤبه‌را وان چیناندا گونه‌هه‌. \n\nئۆلا ئێزدییان ژ لایێ چینایه‌تیڤه‌ ل ده‌ڤه‌رێ خۆ پاراستییه‌. ئێزدی د پێكهاتینه‌ ژ سێ چینا: (شێخ و پیر و مرید).\n\n2-1-1. شێخ: \n\nشێخان د جڤاكێ ئێزدییاندا پێگه‌هه‌كى گرنگ و بلند یێ ئایینى و جڤاكى هه‌یه‌. شێخان هنده‌ك ئه‌ركێن تایبه‌ت هه‌نه‌ دڤێن پێگێریێ پێبكه‌ ئه‌و ژی ئه‌ڤه‌نه‌:\n\n1- دڤێت شاره‌زایه‌كا باش د ئێزدییاتییێدا هه‌بت.\n\n2- دڤێت د ڕێبه‌ر و ڕێناس بنن.\n\n3- دڤێت ب به‌لاڤكرنا بیروباوه‌رێن ئێزدییاتییێ ڕابن.\n\n4- هۆشیاری و ڕێنمایێن ئایینی بۆ مریدێن خۆ.\n\n5- شووشتن و ب سه‌روبه‌ركرنا مرێدێن خۆ.\n\n6- سه‌ره‌دان مریدێن خو دكه‌ن ب كێماسى سالێ جاره‌كێ.\n\n7- كاركرن بۆ چاره‌سه‌ركرنا ئاریشه‌یێن جڤاكى.\n\n8- پێشكێشكرنا هاریكارییان د ده‌مێ ته‌نگاڤى و نه‌خۆشییاندا.\n\nچێ بوون هه‌ر پێنج فه‌رزێن حه‌قیقه‌تێ\n\nئه‌وبوون شێخ و پیر هۆستا و مه‌ڕه‌بی\n\nیار و برایێت ئاخڕه‌تێ\n\nدفه‌رن ل مه‌ سونه‌تێ\n\nئیرۆ بۆ دنێ سوبه‌ی بۆ بانگێ ئاخڕه‌تێ\n\n*   *   *\n\nخودێ شێخیتی داهر كر\n\nدوانزده‌ هه‌زار قه‌ول و قه‌سیده‌، دوعا و درۆزه‌ پێرا ڤرێكر\n\nئێزیێ سۆر تانجی ملو كیێ ل به‌ركر\n\nشێخ د پێكهاتینه‌ ژ سێ چینا:\n\nأ- شه‌مسانی: ئه‌ڤ چقه‌ دگه‌هته‌ ئێزدین میرێ شه‌مسانی، به‌ری هاتنا شێخادی بۆ په‌رستگه‌ها لالش و ناڤ ئێزدییان ئێزدین میر ل لالشێ میر بوو و جیه‌كی به‌رز و بلند ل ناڤ ئێزدییان هه‌بوو ژبه‌ركو ژ كه‌ڤندا مالباتا وی میریاتی ل ڕۆژ په‌رێسان كریه‌ و بناڤێ شه‌مسانیان هاتنه‌ ب ناڤكرن و هه‌تا نهۆ ژی هه‌ر ب ڤی ناڤی ماینه‌.\n\nشه‌مسانی كو پێك دهێن ژ بنه‌مالێن (شێخ شه‌مسه‌دین، شێخ فه‌خره‌دین، شێخ مه‌ند، شێخ سجادین، شێخ ناسردین، شێخ به‌هادین، شێخ عیماده‌دین) ئه‌ڤه‌نه‌.\n\n1- شێخێن شێخ خدر (شێشمسا(\n\n2- شێخێن شێخ هه‌ڤندا\n\n3- شێخێن تۆكه‌له‌\n\n4- شێخێن عه‌ڤدال بسك\n\n5- شێخێن شێخ بابك\n\n6- شێخێن ئامادین\n\n7- شێخێن بابادین\n\n8- شێخێن شێخ هه‌سن (خاتونا فه‌خرا)\n\n9- شێخێن شێخ مه‌ندا\n\n10- ئاقوب (مه‌له‌ك فه‌خره‌دین )\n\n11- شێخێن سجادینا\n\n12- شێخێن ناسردین\n\nب - ئادانی: ئه‌ڤ چقه‌ ب ڤى ناڤی هاتییه‌ ب ناڤكرن ژ به‌ر ناڤێ شێخادی (شێخێن ئادانی نه‌ڤییێن شێخ ئادین) كو پێك دهێن ژ شێخێن:\n\n1- شێخ حه‌سن\n\n2- شێخێن شه‌رفه‌دینا\n\n3- شێخ موسێ سۆر\n\n4- شێخ براهیمێ خه‌تێ\n\n5- شێخێد ئێتیمه‌\n\n6- شێخ حه‌سه‌ن\n\n7- شێخ زێندین\n\nج - قاتانی: شێخانی قاتانی، كه‌ ده‌گه‌رێنه‌وه‌ سه‌ر بنه‌ماله‌ی ده‌روێش ئاده‌می قاتانی و له‌ دوو بنه‌ماله‌ی سه‌ره‌كی پێك دێن، مالی میر و مالێ شێخوبه‌كر. هه‌ر یه‌كێك له‌م بنه‌مالانه‌ پله‌ و ئه‌ركێكی ئایینیی تایبه‌تیان هه‌یه‌، كه‌ پشتاوپشت بۆ نه‌وه‌كانی داهاتوو ده‌مێنێته‌وه‌.\n\nبۆ نموونه‌ میر له‌ بنه‌ماله‌ی قاتانییه‌ و بابا شێخ ده‌بیت له‌ بنه‌ماله‌ی شێخ فه‌خره‌دین بێت له‌ لقی شه‌مسانی، شێخی وه‌زیر ده‌بیت له‌ بنه‌ماله‌ی شێخ شه‌مس بێت له‌ لقی شه‌مسانی و خاوه‌نداریتی له‌ ته‌ختی شێخ ئادی ده‌كه‌ن، كه‌ به‌رێ شباكی ناسراوه‌، هه‌روه‌ها پێشمامی شێخ له‌ بنه‌ماله‌ی شه‌ره‌فه‌دینه‌ له‌ لقی ئادانی و بابێ گاڤان له‌ بنه‌ماله‌ی شێخ ئامادین یان ئامادینه‌ له‌ لقی شه‌مسانی.\n\nئه‌ڤ چقه‌ دگه‌هته‌ ده‌روێش ئاده‌مێ قاتانی كو پێك دهێن ژ شێخێن:\n\n1- شێخێن شێخوبه‌كرێ فه‌قیر\n\n2- شێخێن مه‌همه‌دێ باتنی\n\n3- شێخێن سماییلێ ئه‌نزه‌لی\n\n4- شێخ عه‌بدلقادر رحمان\n\n5- شێخێن پسمیرا (ئه‌و زوره‌تێ شێخوبه‌كرێ میر براهیم یێ ده‌روێش قاتانی).\n\nهه‌ژی گۆتنێیه‌ كو ژن و ژنخوازی د ناڤبه‌را ڤان هه‌رسێ چقێن شێخاندا گوننه‌هه‌.\n\n2-1-2. پیر: \n\nئانكو رێبه‌ری دینی، دناڤ ئێزدییاندا، چینه‌كه‌ هه‌ڕه‌ كه‌ڤنه‌، به‌ری هاتنا شێخادی بۆ په‌رستگه‌ها لالش ل سالا (1116) ئه‌ڤ چینه‌ هه‌بوو و رێڤه‌به‌ریا مله‌تی یا دینی دكر. ئه‌ڤ چینه‌ دبته‌ چل بنه‌ماله‌ و پیر هه‌سن مه‌مان پیرێ هه‌ر چلانه‌.\n\nپیر چینه‌كا كه‌ڤن یا ئێزدییانه‌، كه‌سێن پیر د خودان مریدن، په‌یوه‌ندیێن روحی و ئۆلی د ناڤبه‌را پیر و مریدان دا هه‌نه‌، پیر د بوارێ ئۆلى دا وه‌كه‌ رێبه‌ر دهێته‌ ناسكرن و خزمه‌تا مه‌زارگه‌هێن ئۆلی ژی دكه‌ت، هه‌ر ژ به‌ر ڤێ چه‌ندێ مرید رێزی لێ دگرن.\n\nپیریان رێنیشانده‌ر، به‌و كه‌سانه‌ ده‌وترێت كه‌ بلاوكردنه‌وه‌ و رێنمایی ئایینی ئێزیدییان ده‌كه‌وێته‌ سه‌رشان، پله‌ی ئایینییان له‌ دوای شێخه‌كانه‌وه‌ دێت و له‌ چوارچێوه‌ی چه‌ند خێزانێكدا سنووردار كراوه‌، ئه‌مانه‌ ڕه‌چه‌له‌كیان بۆ چه‌ند كه‌سێكی دیاریكراو ده‌گه‌ریته‌وه‌، كه‌ هاوكاری شێخادی بوون و له‌ لایه‌ن شێخادی ئه‌و ناوه‌یان لێ نراوه‌ و ژماڕه‌ یان 40 پیڕه‌. به‌ هه‌مان شێوه‌ پایه‌یه‌كی ئایینییه‌ كه‌ پشتاوپشت ده‌مێنیته‌وه‌.\n\nپیر هه‌سن مه‌مانه‌\n\nكڕه‌ پیرێ هه‌ر چلانه‌\n\n*   *   *\n\nئه‌ز بر مه‌ دیوانا میر\n\nدانا به‌ر من شێخ و پیر\n\nبرمه‌ حزڕه‌تا مه‌لكێ جه‌لیل\n\nزه‌واج و ژنئینان د ناڤبه‌را پیرێن هه‌سن مه‌مان و ته‌ڤایا پیران دا قه‌ده‌غه‌یه‌ ته‌نێ پیرێن هسنالكا ڕه‌ دبه‌. ژ كار و فه‌رمانبه‌ریا پیران ( هه‌ژی گۆتنێ یه‌ كو ئه‌ڤ ئه‌رك و كارێن شێخانه‌ ژی ته‌ڤی پیران و یه‌كو دو ته‌مام دكه‌ن).\n\nپیر هنده‌ك ئه‌ركێن تایبه‌ت هه‌نه‌ دڤێن پێگێریێ پێ بكه‌ ئه‌و ژی ئه‌ڤه‌نه‌:\n\n1- هوشیاركرنا دینی و كومه‌لایه‌تی (جڤاكی) و فیركرنا مریدان ژ بۆ قه‌ول و تێكستێن دینی.\n\n2- چاكسازیا جڤاكی و ئارسته‌كرنا مریدان و چاڕه‌سه‌ریا هه‌ر پرسگریه‌كێ.\n\n3- ل ده‌مێ یه‌كی ئێزدی كراسدگهوڕه‌ (دمڕه‌) پیر و شێخ لمالا وی ئاماده‌ دبن و قه‌ولا ل سه‌ر دبێژن و دشۆن و ب حه‌د و سه‌د ب رێورسم بن ئاخ دكه‌ن.\n\n4- دڤێت شاڕه‌زایه‌كا باش د ئێزدییاتییێدا هه‌بت.\n\n6- دڤێت د رێبه‌ر و رێناسبن.\n\n7- دڤێت ب به‌لاڤ كرنا بیروباوه‌رێن ئێزدییاتییێ رابن.\n\n8-هاریكاریا مریدان ژ بۆ هه‌ر هاریكاریه‌كێ.\n\n9- چێكرنا سماتا پیرۆز و خوارنێ ل رۆژانێن جه‌ژنا و بتایبه‌ت ل په‌رستگه‌ها لالش.\n\n10- هه‌ر وه‌كو د ئه‌ده‌بییاتا دینێ ئێزدییاندا هاتێ:\n\nپه‌یڤا خۆش عه‌باده‌ته‌\n\nزمانێ شریم خۆش خلمه‌ته‌\n\nهاریكرن ب خۆ غیڕه‌ته‌\n\n ژ قه‌ولێ بابه‌كری ئۆمه‌را ده‌ته‌ خۆیا كرن:\n\nشێخ فه‌ره‌ و پیر نیشانه‌\n\nهۆستا و مه‌ڕه‌بی وه‌كی وانه‌\n\nقه‌رزا برایێ ئاخڕه‌تێ فه‌رزه‌كه‌ كرانه‌\n\nژ قه‌ولێ مه‌رسوما جه‌بیر دبێژیت:\n\nشێخ و پیر و مرید حه‌د و سه‌د\n\nهه‌ر ئێك ژ وان هه‌نه‌ حه‌رفێت ب تاقه‌ته‌\n\nزه‌واج دناڤ واندا حه‌رامه‌ و دیانه‌تێت دی ژی ب سه‌رده‌\n\nپیر دو براینه‌ ( پیر و پیری چل پیرا (هه‌سن مه‌مان))\n\nبنه‌مالێن پیرا:\n\nبه‌حسێ پیرا گرهێیه‌كه‌ ئالوز ئالۆزه‌، ئێزدی دبێژن شێخادی چو سه‌ره‌ده‌ر ژێ نه‌كر بابكالكێن پیرا دمشه‌نه‌، پیر هه‌سن مه‌مان پیرێ چل پیرایه‌. تایێن پیرا هه‌ر تایه‌ك ده‌ه پازده‌ ماله‌ك هه‌ینه‌ د كارن كیژ بده‌نه‌ هه‌ڤدوو لێ پیرێد هه‌سن مه‌مان نهۆ ژ چه‌ند ماله‌كا پیڤه‌تر لناڤ هه‌موو ئیزیدخانێ نه‌مایه‌ ل عیراقێ ماله‌كا ل باسكی دوو مالێد ل شنگارێ و ئێكا ل باعه‌دری و ئێكا ل ئیسفنێ، ژ به‌ختی ئالوز خورتێت وان هه‌ینه‌ لێ كج دكێمن ڤێجا ده‌رگه‌هێ ژن ئینانی ل روویێ خورتا هاته‌ گرتن ئالوزی و ته‌گه‌ڕه‌ په‌یدابوون، گونها خۆرتا چی یه‌ نه‌ زه‌وجن ئه‌و بوو میرێ ئێزدییان (ته‌حسین به‌گ) و بابی شێخ (حه‌جی كوری شێخ سمایل) و روحانیێت ئێزدییان و مه‌زنێت وان لێك جڤیان به‌لكو ڤێ گرهی بچه‌كی سست كه‌ن، پشتی دان و ستاندن و لدیڤ چونێ گه‌هشتنه‌ وێ چه‌ندێ كو پیرید (هه‌سناله‌كا) به‌ری چه‌ند سه‌ده‌یا ژ پیرێد هه‌سن مه‌مان د زه‌وجین ڤێجا بریار دان ڤی ده‌رگه‌هی ڤه‌كه‌نه‌فه‌ و ل ڕۆژا ( 20-4-1968 ز) هه‌مووا ل سه‌ر ئه‌ڤێ بریاری مۆركر چونكی پیرێت هه‌سناله‌كا نه‌ مریدێت هه‌سن مه‌مانن ئانكو فه‌رزی ناده‌نه‌ وان.\n\n2-1-3. مرید:\n\nئانكو مله‌ت ب گشتی و ب هه‌موو ڕێوڕه‌سم و ئه‌ركێن دینی رادبن. هه‌ر ئێزدیه‌كی شێخ و پیر و مه‌ڕه‌بی و برایێ ئاخڕه‌تێ هه‌یه‌ و فتۆیێ (رسمێ) دده‌نێ به‌رامبه‌ر رابوونا وان ب ئه‌ركێن خوه‌. زۆرینه‌ی خه‌لكی ئاسایی ئێزیدی ده‌گریته‌وه‌ كه‌ له‌ دوو چینه‌كه‌ی تر نین، نێر بن یان مێ، گه‌وڕه‌ بن یا بچووك، هه‌موو مریده‌ك شێخ و پیری خۆی هه‌یه‌، كه‌ سالانه‌ خێر و نه‌زریان پێشكه‌ش ده‌كات و له‌ به‌رامبه‌ردا رێنمایی ئایینییان لێ وه‌رده‌گرن و به‌شداریی خوشی و ناخوشییان ده‌كه‌ن.\n\nمرید یه‌ك چینه‌، خه‌لكێ گشتییه‌ ژ ئێزدییان، ژنخوازی د ناڤبه‌را هه‌موو مریداندا ڕه‌وایه‌، هه‌ژی گۆتنێیه‌ كو هه‌ر ئێزدیه‌كی شێخ و پیرێن خۆ هه‌نه‌. مرید كو به‌هرا پتر ژ ئێزدییانه‌.\n\nگه‌لی مریدا بكن كاری\n\nخێرا قودره‌تێ ژ ژۆر باری\n\nخوه‌ دوركن ژ نه‌یاری\n\n*   *   *\n\nشێخ و پیر و مرید\n\nكه‌سی خێرا كه‌سی نه‌ڤێت \n\nتووی مه‌فه‌ر یا سلتان ئێزید\n\n*   *   *\n\nمریدێی خودێ خوه‌ ب چی ناسكرن\n\nب شێخ و پیر، هۆستا و مه‌ربی، یار و برایێ ئاخره‌تێ\n\nخۆل ده‌ست دامانا وان وه‌ركرن\n\nخوه‌ ژ ئاگرێ جه‌هنمێ خلاسكر\n\nمرید رێز و بوهایه‌كی بێ سنوور دده‌ته‌ شێخ و پیرێن خۆ. له‌ باره‌ی شێخ و مریده‌وه‌ له‌ ده‌قه‌ ئایینییه‌كانی ئیزیدیدا هاتووه‌: \n\nشێخ فه‌ره‌ و پیر نیشانه‌\n\nهۆستا و موڕه‌بی وه‌كی وانه‌\n\nفه‌رزا برایێ ئاخره‌تێ فه‌رزه‌كا گرانه‌\n\n2-1-4. مه‌ره‌بی: \n\nنه‌چینه‌كا تایبه‌ته‌، چونكی مه‌ره‌بیێ شێخ و هه‌روه‌سا یێ پیر و دیسان یێ مرید ژی هه‌یه‌.\n\n2-1-5. برایێ ئاخره‌تێ: \n\nجگه‌ له‌مه‌، له‌ رێكخستنی كومه‌لایه‌تیی كومه‌لگه‌ی ئیزیدیدا نه‌ریتیكی دیكه‌ هه‌یه‌، كه‌ پێی ده‌وترێت خوشك و برای ئاخیره‌تی. به‌پێی ئه‌م نه‌ریته‌ هه‌ر كه‌سێكی ئیزیدی پیویسته‌ له‌ سه‌ری له‌ ته‌مه‌نی بالغیدا پێش ژنهینان خوشك و برایه‌كی ئاخیره‌تی بۆ خوی هه‌لبژیریت.\n\nئه‌ركی برای ئاخیڕه‌تی له‌ دونیادا ئه‌وه‌یه‌ له‌ خوشی و ناخوشیدا له‌گه‌ل براكه‌ی بیت به‌ تایبه‌تی له‌ كاتی هاوسه‌رگیری و له‌كاتی مردن و شوردن و كفنكردنیدا، ل بون و جه‌ژنه‌كاندا سه‌ردانی یه‌كتری ده‌كه‌ن، له‌ ڕۆژی ئاخیڕه‌تیشدا ئه‌ركی برایێ ئایینی ئه‌وه‌یه‌ له‌سه‌ر پرا سه‌لاتێ داوای لیخوشبوون بۆ براكه‌ی ده‌كات. \n\nهه‌وره‌سا ژ بۆ ئیداره‌كرنا دنیایێ ئۆلا ئێزدییان كارینه‌ خو رێك بێخن په‌رله‌مانه‌كێ جوان و ڕێك و پێك بۆ خو دانن، كاروبارێن خۆ ب شێوه‌یه‌كى دیموكراسی ئیداره‌ بكه‌ن هوسانی (میرێ شێخان) ژ شێخێن (قاتانى) نه‌ و میر ژی جڤاته‌ك یان په‌رله‌مانه‌ك هه‌یه‌ بڤی ڕه‌نگێ خارێ:\n\nمیرێ ئێزیدخانی: سه‌روكێ جڤاتا روحانی یه‌ كو ژ شێخێن قاتانی یه‌.\n\nبابا شێخ: ئه‌ختیارێ مه‌رگه‌هێ ژ شێخێن شه‌مسانی نه‌، مالباتا شێخ فخرێ ئادیانه‌ بلندترین پلا روحانی. و جوقه‌ته‌ك هه‌یه‌ ژ دیندارێن ئێزدیا وه‌كى ل خوارێ دێ هێته‌ به‌رچاڤكرن.\n\nمه‌زنێ قه‌والا.\n\nشێخێ وه‌زیر: ژ شێخێن شه‌مسانی و مالباتا (شیشمس)ه‌.\n\nپێشمامی مه‌رگه‌هێ: ژ شێخێن ئادیانه‌، مالباتا شێخ حسن، خودانێ جه‌لوی و زانستی و شروڤه‌كرنێ.\n\nهه‌ر یه‌كێك له‌م پله‌ ئایینییانه‌ وه‌ك دابه‌شكارییه‌كی ئیلاهی سه‌یر ده‌كرێن و هه‌موان پێویسته‌ به‌ چاره‌نووسی خۆیان رازی بن و كه‌س ناتوانێت چینی ئایینی و كومه‌لایه‌تیی خۆی له‌چینیكه‌وه‌ بۆ چینیكی دیكه‌ بگۆرێت.\n\nهه‌ژی گوتنێ یه‌ زواج ناڤبه‌را واندا یا حه‌رامه‌، و تا وی راده‌ی (پیر و شێخ) ژی نه‌ دئازادن ناڤبه‌را خودا ب كه‌یفا خۆ بزه‌وجن ژوانا پیرێن (هه‌سن مه‌مان) بتنێ ناڤبه‌را خودا دزه‌وجن.\n\nهاوسه‌رگیرییش له‌ نێوان هه‌ر سێ چینه‌كه‌دا قه‌ده‌غه‌یه‌ و كه‌س بوی نییه‌ هاوسه‌رگیری له‌گه‌ل چینێكی جیاواز له‌ چینه‌كه‌ی خویدا بكات، هه‌روه‌ك هاوسه‌رگیری له‌ نیوانی سێ چینه‌كه‌ی بنه‌ماله‌ی شێخانیشدا قه‌ده‌غه‌یه‌ و شێخه‌كان ته‌نها بویان هه‌یه‌ له‌ ناو بنه‌ماله‌كه‌ی خویاندا هاوسه‌رگیری بكه‌ن، هه‌روه‌ها پیویسته‌ له‌سه‌ر هه‌موو ئایینداریكی ئێزیدی له‌ هه‌ر چینیكی كومه‌لایه‌تی بیت، شێخ و پیری تایبه‌ت به‌ خۆی هه‌بیت كه‌ گوێرایه‌لییان ده‌كات و رێنوێنیی ئایینییان لێ وه‌رده‌گریت و نزا و پارانه‌وه‌یان بۆ ده‌كات و له‌كاتی سرووته‌ كومه‌لایه‌تی و ئایینییه‌كاندا له‌گه‌لیاندا ده‌بیت وه‌ك كاتی ژنهێنان و ناشتنی مردوو. له‌ به‌رامبه‌ریشدا له‌ سه‌ر مورید پیویسته‌ كه‌ سالانه‌ له‌و داهاته‌ی ده‌ستی ده‌كه‌وێت به‌شی شێخ و پیره‌كه‌ی خوی بدات."
         },
         {
            "title":" 2-2 فه‌رزێت ئێزدییان ",
            "content":"د ئێزدییاتی  دا چه‌ندین فه‌رز هه‌نه‌ یه‌ فه‌ره‌ ل سه‌ر كه‌سی ئێزدی وان فه‌رزا بجه‌هبینت و پێگیریی پێ بكه‌ت، ئه‌و كه‌سێ پێگیری ب فه‌رزێن دینی نه‌كه‌ت گونه‌هه‌ و ل رۆژا ئاخره‌تێ رۆژا هه‌ق و حسابێ دێ ئیته‌ سزادان و دناڤ جڤاكیدا ژی نه‌یی دلخواز و خوشتفییه‌ و ب چاڤه‌كی سڤك لێ دنێرن.\n\nدیسان ژ بلی ژێك ڤه‌كرنا چیناتی، و هه‌یكه‌لیه‌تا دینى یان جڤاتا روحانی، ڤێ ئۆلێ زۆر جوانی پێگه‌هێن دینێ خۆ دیار كرینه‌ و فه‌رزێن حه‌قیقه‌تی و ته‌ریقه‌تێ ڤاڤرتینه‌ و ئه‌رك و و وه‌زیفێن وان دیار كرینه‌.\n\n(قه‌ولێ به‌دیلا غه‌دارا)\n\nئێزیدیاتی هه‌ر گه‌له‌كه‌\n\nئه‌ركانه‌ك ژێ خێڕه‌ و ئێك خلمه‌ته‌\n\nئێك خیڕه‌ته‌ و ئێك مروه‌ته‌\n\nئێك قه‌له‌ما گرتیه‌ و ئێك زنێ نه‌كه‌\n\nب ڤان ئه‌ركانا ناڤ لخوه‌كه‌\n\n*   *   *\n\n(قه‌ولێ چارشه‌مبووی)\n\nل چارشه‌مێ عه‌مه‌ل خوشی تێ\n\nژ (خێرێ) ژ (خلمه‌تێ) ژ (غیڕه‌تێ) ژ (عباده‌تێ)\n\nخۆزكا ب وێ روحا ب جی بینت نه‌سیحه‌تی\n\n*   *   *\n\nقوه‌ت یا ژ ئیمانه‌، ئیمان یاب نیشانه‌\n\nتوك و مه‌فتول، سمبێل و گریفانه‌\n\nئه‌ڤنه‌ نیشانێن مه‌ ئێزیدیانه‌\n\n*   *   *\n\nدبێژنه‌ وه‌ گه‌لی سونه‌تی\n\nل (شه‌ڤا چارشه‌مبوویی) نه‌فسێ نه‌به‌ (شه‌هوه‌تێ)\n\nژبه‌ر خاترا ئاخڕه‌تێ\n\n(قه‌ولی مه‌رسوما جه‌بێڕه‌)\n\nفه‌رزێن ئێزیدیاتیێ دكوكن\n\nتوك و سمبێل ژی دجوتن\n\nقه‌ولێن مێرا ئه‌ڤه‌ ژی گوتن\n\n(قه‌ولی مریدی)\n\nهه‌ر پێنج فه‌رزێن حه‌قیقه‌تێ\n\nشێخ و پێر و مه‌ڕه‌بی و هوستا و برێت ئاخڕه‌تێ\n\nفه‌رزێن مه‌ سونه‌تى ئیرو بۆ دنێ سبه‌ى بۆ بانگێ ئاخڕه‌تێ\n\nئێزدییان چه‌ندین فه‌رز و پێگیری هه‌نه‌، ئانكو چه‌ندین تایبه‌تمه‌ندی هه‌نه‌، هه‌ر كه‌سه‌كی ئێزدی دڤێت ئه‌وان فه‌رزا ب جی بینت و ئه‌و كه‌سێ ب جی نه‌ئینت گونه‌هه‌كا مه‌زنه‌ و ل ڕۆژا ئاخره‌تێ دێ ئێته‌ سزادان و ل دونیایێ ژی ژێرا كێماسییه‌. ئێزدییان دو ئه‌ركانێت سه‌ره‌كی یێن بیرو و باوه‌را هه‌نه‌ فه‌رزێت راستیێ و فه‌رزێت رێنه‌. ئێزدییان دو جۆرێن فه‌رزا هه‌نه‌ ئه‌وژی پێك دهێن ژ:\n\nئێك: فه‌رزێن حه‌قیقه‌تێ (فه‌رزێن راستیێ) كو پێكهاتینه‌ ژ:\n\n1- شێخ\n\n2- پیر\n\n3- هۆستا\n\n4- مه‌ڕه‌بی\n\n5- خوشك و برایێ ئاخڕه‌تێ \n\nدوو: فه‌رزێن ته‌ریقه‌تی (فه‌رزێن رێ) پێكهاتینه‌ ژ:\n\n1- مۆركرن ب ئاڤا كانییا سپی\n\n2- شه‌هدا دینی\n\n3- دوعا\t\n\n4- ڕۆژیگرتن\n\n5- سونه‌تكرن\n\n6- تۆك و گریڤان\n\n2-2-1. فه‌رزێت حه‌قیقه‌تێ: \n\nد باوه‌ریا ئێزدییاندا حه‌قیقه‌ت و مالا حه‌ق یا مروڤی پشتی مرنییه‌ ئانكو پشتی گیان ژ له‌شێ جودا دبت و بۆ هه‌ق و حسابێ دچیته‌ به‌رده‌ستێن په‌دشای، وێ رۆژێ خودانێنن فه‌رزێن حه‌قیقه‌تێ ل حزره‌تا په‌دشای ئاماده‌ دبن. هه‌روه‌سا گرێدانا سیسته‌مێ ئایینی رێكخستی نه‌، چینێت ئێزدییاتییێ نه‌ وه‌ك چینێن جڤاكی نه‌، به‌لكو په‌یوه‌ندیه‌كا روحی و ئۆلی د ناڤبه‌را واندا هه‌یه‌ وه‌ك ( شێخ، پیر و رێبه‌ر(مه‌ڕه‌بی) و هۆستا برایێ ئاخره‌تێ) وه‌كی دڤێ سه‌به‌قا دینی ده‌ خۆیا دبیت:\n\nشێخ فه‌ره‌ و پیر نیشانه‌\n\nهۆستا و مه‌ڕه‌بی وه‌كی وانه‌\n\nفه‌رزا برایێ ئاخڕه‌تێ فه‌رزه‌كا گرانه‌\n\n*       *      *\n\nتو بده‌یه‌ خاترا سووكا مه‌عریفه‌تێ\n\nمێرێ ل به‌ر به‌دلێ دكه‌ت خلمه‌تێ\n\nده‌روێشێ ب شه‌ڤ و رۆژ دكه‌ت عه‌باده‌تێ\n\n*      *      *\n\nئه‌ون هه‌ر پێنچ فه‌رزێن ته‌ریقه‌تێ\n\nشێخ و پیر، هۆستا و مه‌ڕه‌بی\n\nیار و برایێن ئاخڕه‌تێ\n\n*    *     * \n\nخه‌لكێ ئاسێ پێ متێبی\n\nمه‌عریفه‌ت و ئه‌ركانه‌كا چێبی\n\nهه‌ر پێنچ فه‌رزێن حه‌قیه‌تێ ڤێبی\n\n*      *        *\n\nچی بوون هه‌ر پێنچ فه‌رزێن حه‌قیقه‌تێ؟\n\nئه‌وبوون شێخ و پیر، هۆستا و مه‌ڕه‌بی\n\nیار و برایێن ئاخڕه‌تێ\n\nدفه‌رن ل مه‌سونه‌تێ\n\nئیرۆ بۆ دنێ، سوبه‌ی بۆ بانگێ ئاخره‌تێ\n\nهه‌ر وه‌كی دڤان سه‌به‌قاندا بۆ مه‌ خویا بووی فه‌رزێن حه‌قیقه‌تێ پێنجن: \n\n1- شێخ  2- پیر 3- هۆستا 4- مه‌ره‌بی 5- یار و برایێن ئاخره‌تێ\n\nبرایێ ئاخره‌تێ: هه‌ر ئێزدییه‌كی شێخ، پیر، هۆستا و مه‌ره‌بیێن خۆ هه‌ینه‌ و كه‌سێ ئێزدی كو دگه‌هته‌ هێمێ ژن ئینانێ فه‌رزه‌ هه‌كه‌ كور بت، برایێ ئاخره‌تێ و هه‌كه‌ كچ بت خوشكا ئاخره‌تێ، بۆ خۆ بگرت و برایێ زه‌لامێ یێ ئاخره‌تێ شێخێ وی یان پیرێ وی بیت، هه‌ر وه‌سا بۆ ژنێ و خوشكا ئاخره‌تێ ژی تشت فه‌رزه‌.\n\nبرایێ ئاخره‌تێ ئێك ژ فه‌رزێن حه‌قیقه‌تی یه‌، هه‌ر كوڕه‌كی ئێزدی دڤێت برایێ ئاخره‌تێ هه‌بت هه‌ر كچه‌كا ئیزدی ژی دڤێت خوشكه‌كا ئاخره‌تێ هه‌بت ئه‌ڤه‌ ژی ژ بۆ دورستكرنا په‌یوه‌ندییه‌كا ڕۆحی یه‌ چونكی ب وی هزرى ل ئاخره‌تێ دێ هاریكاری یا هه‌ڤ كه‌ن هه‌ر ژبه‌ر هندی ژی ب برا یان خۆشكا ئاخره‌تێ هاتییه‌ بناڤكرن. ئه‌ڤ چه‌نده‌ ژی ڤه‌دگه‌رت بۆ سه‌رده‌مێ شێخادی وه‌ختێ هاتی چه‌ند گوهۆرین دناڤ ئێزدییاتییێدا كرن مینا سیسته‌مێ چیناتی و فه‌رز دانانه‌ سه‌ر مروڤێ ئێزدی وه‌كی فه‌رزێن حه‌قیقه‌تێ و فه‌رزێن ته‌ریقه‌تێ د ئێزدییاتییێدا كرنه‌ فه‌رزێن ئایینی. ئارمانج ژ هه‌لبژارتنا برایێ ئاخره‌تێ ئه‌وه‌ ڕۆژا قیامه‌تی هاریكاری یا مرۆڤى بكه‌ت. ژبه‌ر هندێ ژی ب برا یان خویشكا (ئاخرتی) هاتییه‌ ب ناڤ كرن.\n\nهه‌روه‌سا جوڕه‌كی دی یێ ئاخڕه‌تى یێ هه‌یه‌، ئه‌و ژی جارنا ژی هه‌كه‌ كچه‌كێ برایی دای و باب نه‌ بتن، ژ خورا برایی ئاخڕه‌تی دگریت، كور ژی هه‌كه‌ خوشكا ژ دای و باب نه‌بتن ژ خوه‌را خووشكا ئاخره‌تێ دگریت. ئه‌ڤه‌ ژی ژ بۆ داگرتنا وێ ڤالایی یا ڤیانا خوشك و برایانه‌. \n\nدڤێت خوشك و برایێن ئاخره‌تێ نه‌ ژ چینێن وان بن، چونكی ئه‌گه‌ر ژ چینا وان بن ده‌می دبنه‌ خوشك و برا هینگی زه‌واج د ناڤبه‌را بنه‌مالین هه‌ردولایاندا دبته‌ گونه‌ه.\n\nل جه‌م ئێزدییان دو جۆرین خوشك و برا هه‌نه‌، خوشك و برایێن ژ دای و باب یانژی ژ دایێ بتنێ یانژی ژ بابی بتنێ، ئه‌ڤه‌ دبته‌ خوشك و برایێن دنێ، لێ ل جه‌م ئێزدییان خوشك و برایێن ئاخره‌تێ ژی هه‌نه‌ و برایێ ئاخره‌تێ ئێكه‌ ژ فه‌رزێن حه‌قیقه‌تێ.\n\nشێخ فه‌ره‌ و پیر نیشانه‌\n\nهۆستا و مه‌ڕه‌بی وه‌كی وانه‌\n\nفه‌رزا برایێ ئاخڕه‌تێ فه‌رزه‌كا گرانه‌.\n\nله‌وما هه‌ر ئێزدیه‌كی هه‌بت، چ كچ و چ كور، دڤێت خوشكا ئاخره‌تێ یان برایێ ئاخره‌تێ هه‌بتن، كور ژ خورا برایێ ئاخره‌تێ دگرت كچ ژی ژ خورا خۆشكا ئاخره‌تێ دگرت دڤێت خوشك و برایێن ئاخره‌تێ نه‌ ژ چینا وی بن، ئانكو هه‌كه‌ شێخ بوو دڤێت ژ تایێ شێخێن خۆ یێن كو ژن و ژنخوازی دنیڤا وان دا هه‌یی نه‌گرت، هه‌روه‌سا تایێ پیرا ژی نابت خوشك و برایا ژ وان بابكا بگرت یێن كو ژن و ژنخوازی دنیڤاواندا هه‌یی، ڤێچا مرید ژی خوشك و برایێن ئاخره‌تێ ژ چینا شێخا یان پیرا دگرن.\n\nد میتۆلۆژیا ئۆلا ئێزدییاندا، خوشك و برایێن ئاخره‌تێ مینا شێخ و پیرێت كه‌سێ مری ب هانا وی دچن و داخوازیا سڤككرنا باری مری دكه‌ن، دا خودێ ڕه‌حمه‌كێ پێ ببه‌ت و زه‌بێنی گیانێ وی نه‌ ئازێرن.\n\n ئارمانج ژ گرتنا برایێ ئاخره‌تێ د بیروباوه‌رێن ئێزدییاندا:\n\n1- فه‌رزه‌كه‌ ژ فه‌رزێن ئێزدییان و دڤێت هه‌ر ئێزدیه‌ك ژ خۆرا برایێ ئاخره‌تێ بگرت.\n\n2- ل ڕۆژا قیامه‌تێ هاریكاریا مرۆڤی دكه‌ت و داخوازیا سڤككرنا بارێ مروفی دكه‌ت و گیانی وی ژ ده‌ستێن زه‌بێنیا قورتال دكه‌ت.\n\n3- ل دنێ ژی هاریكاریا مرۆڤی دكه‌ت و پشكداریێ د خۆشی و نه‌خوشیێن مرۆڤیدا دكه‌ت.\n\n4- هه‌كه‌ مرۆڤه‌كی ئاریشه‌ك ژی هه‌بت برایێ ئاخره‌تێ هه‌ول دده‌ت كو ئه‌وێ ئاریشی ژی نه‌هێلت.\n\n5- رۆله‌كی گرنك هه‌یه‌ د ڕۆژا نهێنیا مرۆڤیدا.\n\nهه‌ر كه‌سی ئێزدی پێگیریی ب ڤان فه‌رزا نه‌كت دێ گونه‌ه باربیت و ل ڕۆژا ئاخره‌تێ ڕۆژا هه‌ق و حسابێ دی ئێته‌ سزادان دیسا دناڤ جڤاكی دا ژی نه‌یی دلخواز و خوشتڤی یه‌ و ب چاڤه‌كی سڤك لێ دنیرن، فه‌رزێن حه‌قیقه‌تی (5) فه‌رزن و فه‌رزین ته‌ریقه‌تی (6) فه‌رزن یه‌ برایێ ئاخره‌تێ دبته‌ ئێك ژ ڤان فه‌رزێن حه‌قیقه‌تێ: شێخ ، پیر، هوستا، مه‌ره‌بی، یار و براییت ئاخره‌تێ فه‌ره‌ هه‌ر مروڤه‌كی ئێزدی هه‌ر ژ میری شێخا و بابا شێخ و هه‌تا به‌لنگازه‌كی چ كور یان چ كچ شێخ و پیر و هوستا و مه‌ره‌بیێن خۆ دگه‌ل برایێن ئاخره‌تێ هه‌بن، و هه‌ر كه‌س ژ ڤان به‌رپرسیاری برا و مریدی خوبه‌، ژبه‌ر كو دباوه‌ریا ئێزدییان دا حه‌قیقه‌ت و مالا حه‌ق یا مروڤی پشتی مرنی یه‌، ئانكو پشتی گیان ژ له‌شی جودا دبت و بۆ هه‌ق و حسابی دچت به‌ر ده‌ستی په‌دشایی وی ڕۆژی خودانێن فه‌رزین حه‌قیقه‌تی هه‌ر (5) پێنچ ل حه‌زره‌تا په‌دشایی ئاماده‌دبن لی ئه‌گه‌ر خێر و گوننه‌هێن وی هنجی ئێك بوون دی جهێ وی تاریستان بت هنگی شێخ و پیر و یار و برێت ئاخره‌تی دكارن داخوازا به‌خشین و لیبورینێ ل جه‌م په‌دشایی ژێرا بكن و ژ تاریستانی قورتال بكن له‌وا دبێژین شێخ فه‌ره‌، پیر نیشانه‌  هوستا و مه‌ره‌بی وه‌كی وانه‌ فه‌رزا برایێ ئاخره‌تێ فه‌رزه‌كى گرانه‌. \n\nل ڤێده‌ری دیار دبت برایی ئاخره‌تێ پتر هه‌ر چار فه‌رزێن دیتر گرنگیا خۆ هه‌یه‌ ژ به‌ر كو ژ چینه‌كی یه‌ یان شێخه‌ یان پیره‌ و برایی ئاخڕه‌تێ یه‌ له‌وا فه‌ره‌ هه‌ر مروڤه‌كی ئێزدی برایی ئاخره‌تێ هه‌بت چ كور یان كچ بت ده‌مێ دگه‌هته‌ هێمێ ژن ئینانی فه‌ره‌ برایه‌كی ئاخره‌تێ ژ شێخی خۆیان ژ پیری خۆ بگرت، هه‌روه‌سا كچ ژی دڤێت خوشكا ئاخره‌تێ ژ شێخێن خۆ یان ژ پیرین خۆ بگرت.\n\nبن ئاده‌مۆ تول ڤێ دنی مێڤانی\n\nگه‌ڕه‌كه‌ ده‌ربازبكه‌ ب ئه‌دب و ئه‌ركانێ\n\nهه‌ر دێ ڕۆژه‌كێ زڤرییه‌ به‌ر ده‌ستیتخودانی\n\nسه‌ر ئێزدییان فه‌ره‌ پێگریی ب فه‌رزێن ئایینی خۆ بكه‌ین و كه‌رب و كینی ژ دلی خۆ پاڤێژین و خو ژ هه‌ر تشته‌كی حه‌رام دور بكه‌ن، پێگیری نه‌كرن ب ئه‌ركان و ڕێوڕه‌سمێن ئایینی دجڤاكی ئێزدییاندا یێ شه‌رمه‌زاره‌ و  ل جه‌م خودێ ته‌عالا ژی گونه‌هباره‌ وه‌كی ل ڤان سه‌به‌قا قه‌ولی داهاتی:\n\nدبێژمه‌ وه‌ گه‌لی گوننه‌هكارا\n\nرئێا یار و برایێت ئاخڕه‌تێ مه‌كه‌ن بازارا\n\nجهێن وه‌ دوژه‌یه‌ و ده‌ڤێت مارا\n\n2-2-2. فه‌رزێن ته‌ریقه‌تێ: \n\nفه‌رزێن ته‌ریقه‌تێ ئه‌و فه‌رزن ئه‌وێن رێبازا ئێزدییاتیێ كو مرۆڤ د ژیانا خۆدا جێ به‌ جێ دكه‌ن  و ب رێیا وان وه‌ك ئێزدییه‌ك دئێته‌ ناسین ژڤان فه‌رزا وه‌كی: 1- دوعا 2- شه‌هدا دینی 3- مۆركرن ب ئاڤا كانییا سپی 4- رۆژیگرتن 5- گریڤان 6- سونه‌تكرن.\n\n2-2-2-1. دوعا و درۆزێد ئێزدییان:\n\nدوعا و په‌روه‌سته‌بوون، هیڤی و داخوازن مروڤ بۆ خۆ و مله‌تێ خۆ ژ خودێ دخوازت كو خودێ ب ڕه‌حم و دلۆڤانیا خۆ دگه‌ل مروڤی بكه‌ت و ل ڤێ دنیایی ب خۆشی و سه‌فه‌رازی، دوور ژ ئیش و ئازار و به‌لایا بژیت و ژ شاشێ و گونه‌هان دوور بكه‌ت و ل ئاخره‌تێ ژی ب به‌هشتی شادبكه‌ت. \n\nیان ژی چاڤێ خۆ بده‌ دوعا و درۆزێن ئێزدییان، كو یا فه‌ره‌ ل سه‌ر هه‌ر ئێزدییه‌كی هه‌رۆژ ڤان دوعایا بكه‌ت. پشتی ده‌ست و چاڤێد خۆ دشۆت و پشتا خۆ گرێدده‌ت و ب ئه‌شق و دل به‌رێ خۆ دده‌ته‌ ڕۆژێ، ده‌ستێن خۆ د دانێته‌ سه‌ر ئێك و وه‌كی به‌لنگاز و ڕه‌به‌نا پشتا خۆ خووس دكه‌ت و( دچه‌مینت) ده‌ست بدوعایا خۆ دكه‌ت. ئێك ژ ڤان دوعا و درۆزا یا سبه‌یكی یه‌ ده‌مێ ڕۆژ هلتێت. وه‌كى مه‌ به‌رێز كری ئێزدی به‌ری خۆ دده‌نه‌ رۆژێ و دوعایا خۆ ب ڤێ ته‌رزێ خواری دبێژن.\n\nنوێژ سرووتێكی ئایینیی كونه‌، به‌پێی نه‌خش و هه‌لكۆلكراو و نوسراوه‌ مێژووییه‌كان له‌ دێرزه‌مانه‌وه‌ مروڤ ئه‌نجامی داوه‌. نوێژ بریتییه‌ له‌ نمایشكردنی حاله‌تێكی جه‌سته‌یی تایبه‌ت بۆ گه‌وڕه‌نیشاندانی كه‌سیك یان شتیك له‌ ریگه‌ی كرنووشبردن و چه‌مانه‌وه‌ و پارانه‌وه‌ لێی، كه‌ ئامانجه‌كه‌ی به‌ گه‌وڕه‌ زانینی ئه‌و پیشاندانی بێده‌سه‌لاتییه‌ به‌رامبه‌ر هێزیكی بالاده‌ست، كه‌ به‌ باوه‌ری كه‌سه‌كه‌ كونترۆلی گه‌ردوونی له‌ده‌ستدایه‌. له‌گه‌ل ئه‌م حاله‌ته‌ جه‌سته‌ییه‌دا هه‌ندێ وێرد و دوعای ئایینییش ده‌خوینرێت كه‌ ناوه‌روكه‌كه‌ی دیسانه‌وه‌ پیشاندانی گه‌وره‌یی به‌رامبه‌ره‌.\n\nئێزیدییه‌كان له‌ ڕۆژێكدا سێ چار نوێژ ده‌كه‌ن، به‌یانیان كاتی خۆرهه‌لاتن، ئێوه‌روان كاتی سیبه‌ری خۆر ده‌بیته‌ ستوونی، ئیواران كاتی خورئاوابوون، بۆ هه‌ر یه‌كیك له‌و كاتانه‌ دوعای تایبه‌تی خوی هه‌یه‌، به‌یانیان و ئیوه‌روان روو ده‌كه‌نه‌ خۆرهه‌لات به‌لام ئیواران روو ده‌كه‌نه‌ خۆرئاوا. له‌ كاتی نوێژدا پێویسته‌ هه‌ر ئیزیدییه‌ك سه‌ری داپۆشراو بیت و پشتینی به‌ستبیت، كه‌ خویان پێی ده‌لێن (سه‌ربه‌ستن) و (پشتینبه‌ستن). د ئێزدییاتیێدا گه‌له‌ك جۆره‌ دوعا هه‌ینه‌، هه‌ر ئێزدیه‌ك دڤێت ڤان دوعایا بكه‌ت.\n\n1- دوعایێن فه‌رز كو ئه‌ڤه‌نه‌:\n\n1- دوعایا شه‌به‌قێ(فه‌جرێ) \n\n2- دوعایا سبێ \n\n3- دوعایا نیڤرۆ\n\n4- دوعایا ئێڤاری\n\n5- دوعایا رازانێ\n\n6- شه‌هدا دینی\n\n2- دوعایێن خێرێ، وه‌كی دوعایا هه‌یڤێ و دوعایا ئوغرێ... و هتد.\n\n3- دوعایێن چاره‌سه‌ریێ وه‌كی دوعایا ئێشێ و زه‌ركی... و هتد.\n\nگه‌له‌ك دوعایێن دیژی د ئێزدییاتیێدا هه‌ینه‌ كو دهنده‌ك ده‌لڤیاندا دئینه‌ ب رێزكرن وه‌كی دوعایا بسكێ و مۆركرنێ و ماره‌برینی و  ئوخری، سفرێ).\n\nدوعایا شه‌به‌قێ (فه‌جرێ): تێته‌ كرن به‌ری رۆژهه‌لاتی.\n\n د گه‌ل تاری گه‌وركی دا، ئێزدی خۆ بۆ دوعایێ به‌رهه‌ڤ دكه‌ن و دوعایا فه‌جرێ دكه‌ن. هه‌روه‌سا ده‌مێ ئێزدی پشتا خۆ گرێ دا و دوعایا پشت گرێدانێ گۆت دێ ده‌ست ب دوعایا فه‌جرێ كه‌ت كو ئه‌ڤه‌ ژی چه‌ند سه‌به‌قه‌ ژێ:\n\n(( ب ده‌ستوری خودێ ))\n\nژ مێر و مه‌له‌كا بده‌ن مه‌ده‌ها\n\nو خاسێن ناڤا قوبه‌ها\n\nرۆناهی دا بوو به‌رێ سبه‌ها\n\n*   *   *\n\nرۆناهی یا به‌رێ سبێ داهر بوو\n\nبۆر ل عباده‌تێ سوار بوو\n\nسه‌د خۆزیا وی مێری ب هه‌قی راوستا بوو\n\n*   *   *\n\nعاشق و مه‌عشووق مفته‌ ب ده‌سته‌\n\nمه‌ مرازا خۆ ژ وان دخوه‌سته‌\n\nو وان مرازا خۆ ل هه‌قی دخوه‌سته‌\n\n*   *   *\n\nیا خودێ خێرا بده‌ شه‌را وه‌رگه‌رین\n\nیا خودێ تو دوعایێن مه‌ قه‌بوول بكه‌ی\n\n((ئه‌م دكێمین و خودێ یی ته‌مامه‌))\n\nدوعایا پشت گرێدانێ:\n\nهه‌ما سبه‌یكێ زوو ئێزدی ژ خه‌و رابوو ده‌ست و چاڤێدا خۆ دشۆت و پشتا خۆ گرێده‌ت و سه‌رێ خۆ دپێچت و دبه‌ر پشت گرێدانێ را ڤێ دوعایێ دبێژیت كو دبێژنێ دوعایا پشت گرێدانێ:\n\n1- یا ڕه‌بی مه‌هده‌ره‌كێ ژته‌ دخوازین مه‌هده‌ره‌كا خێرێ، ئێك كه‌رامه‌ت، ئێك شفقه‌ت ئێك زار، ئێك زمان ئێك دین، ئێك ئێمان.\n\n2- یا ڕه‌بی تو ئاقل و فامێ دسه‌رێ من بكه‌ی تو پرسیاره‌كا خێرێ ل حالێ من وڤی مله‌تی بكه‌ی.\n\n3- یا ڕه‌بی تو بده‌یه‌ خاترا ده‌لیل، ئالایا ده‌لیل ئاخر زه‌مان حسنێ زربابا و خاس و قه‌له‌نده‌را و سورا پێ پرا صه‌لاتێ دكرا دهندلی ڕه‌حمان، جان بن كه‌هیم ئه‌سوه‌دی به‌رلیم.\n\nدوعایا سبه‌یكی:\n\nله‌ سه‌ر هه‌ر ئێزیدییه‌ك پێویسته‌ به‌یانیان كه‌ له‌خه‌و هه‌لده‌ستیت بچه‌مێته‌وه‌ و ئه‌و جێگایه‌ ماچ بكات كه‌ تیشكی خۆری به‌ركه‌وتووه‌، پاشان هه‌لده‌ستیته‌وه‌ و روو ده‌كاته‌ خۆر و ده‌سته‌كانی به‌رزده‌كاته‌وه‌ و دوعایه‌ سبه‌یكی ده‌خوینێت.\n\n پشتی دوعایا پشت گریدانێ و دوعایا شه‌به‌قێ (فه‌جرێ) و د گه‌ل رۆژهه‌لاتی ئه‌م ئێزدی خۆ پاك و ته‌میز دكه‌یین و په‌روه‌سته‌ی خودێ دبین و ده‌ست ل سه‌ر ده‌ستی و به‌ری خو ده‌ینه‌ رۆژهه‌لاتی و دوعایا سبێ دكه‌ین ئه‌ڤه‌ژی چه‌ند سه‌به‌قه‌ نه‌ ژڤێ دوعایێ.\n\n(( ب ده‌ستوری خودێ ))\n\nئامین... ئامین... ته‌باڕه‌ك ئه‌ل دین\n\nئه‌للاه‌ ئه‌حسه‌ن ئه‌ل خالقین\n\nب هیمه‌تا شه‌مسه‌دین، فه‌خڕه‌دین،\n\nناسردین، و سجادین\n\nبابادین، شێشمسه‌ قه‌وه‌تا دین\n\nسلتان شێخادی تاجه‌ ژ ئه‌ول هه‌تا ب ئاخرین\n\nحه‌ق ل حه‌مدوللا یا ڕه‌ب ل عالمه‌مین\n\nخێرا بده‌، شه‌را وه‌رگه‌رین\n\nمه‌هده‌ڕه‌كێ دخوازین ب ڕه‌حما شێخادی\n\n ب ڕه‌زا مه‌لیشێخسن كه‌ڕه‌ما شێشمس\n\n*   *   *\n\nنوور ژ نوورێ شفتی\n\nسبحانه‌ ژته‌ خالقی\n\nمه‌له‌ك ل به‌ر تفقی\n\n*   *   *\n\nژمالێ هه‌تا مالێ\n\nشێشمس خودانێ سیقالێ\n\nئه‌م ژ شێشمس نابرین خیالێ\n\n*   *   *\n\nژ ده‌ڕه‌جێ هه‌تا ده‌ڕه‌جێ\n\nشێشمس خودانێ فه‌ره‌جێ\n\nئه‌م دێ ده‌ست و دا مانێدا شێشمس تواف كه‌ین شوونا كه‌عبه‌توللاه‌ و حه‌جێ\n\n*   *   *\n\nژ ستونێ هه‌تا ب ستونێ\n\nچه‌ند مفته‌ هه‌نه‌ ل هندور خه‌زینێ\n\nیا شێشمس ته‌دا ده‌ستێ خودانێ ئه‌ركان و مه‌عریفه‌تێ و ناسینێ\n\n*   *   *\n\nژ چاڤی هه‌تا ده‌ڤی\n\nمۆرا شێشمس لێ دكه‌ڤی\n\nمه‌یدانا مه‌زن و كه‌ڕه‌ما ناهێلن بنڤی\n\n*   *   *\n\nژ سه‌ری هه‌تا پێ یا\n\nیا شێشمس ته‌ نه‌قشاندین داناینه‌ سه‌رێد رێیا\n\nئه‌م ژ شێشمس نابرین هیڤییا\n\n*   *   *\n\nیا شێشمس تو ل مه‌ڤه‌كه‌ی ده‌رگه‌هێ ڕه‌حمه‌تێ\n\nته‌ ئه‌م ئیناینه‌ سه‌ر ڤێ خلمه‌تێ\n\nرۆنایه‌كێ بێخه‌ به‌ر مه‌ و سونه‌تێ\n\n*   *   *\n\nسونی كو دسونینه‌\n\nزه‌بوونن دماندینه‌\n\nمه‌ب شێشمس هیڤینه‌\n\n*   *   *\n\nسونه‌ت كو سونه‌ته‌\n\nزه‌بوونه‌ كێم تاقه‌ته‌\n\nمه‌ ب شێشمس ئه‌ینه‌ته‌\n\n*   *   *\n\nچی دوعایا ئه‌ختیارێ مه‌رگه‌هێ كری\n\nجێشێ مه‌لك فه‌خڕه‌دین قه‌والێ شێخادی\n\nدوعایا قه‌بوول پیرێ لبنا\n\nوان چی دوعا كری... مه‌ ئه‌و دوعا كری\n\n((ئه‌م دكێمین خودێ یا ته‌مامه‌))\n\nدوعایا نیڤرۆ:\n\nچونكه‌ ئێزدی سبه‌یكێ به‌رێ خۆ دده‌ن رۆژهه‌لاتێ و هێڤارا به‌رێ خۆ دده‌ن رۆژئاڤایێ، نیڤرۆ ژ ده‌مێ ده‌مه‌ رۆژ ل نیڤه‌كا ئه‌زمان د سه‌كنه‌، ئێزدی به‌رێ خۆ دده‌ن رۆژێ یان لالشا نوورانی و دوعایا خۆ دكه‌ن دبێژن:\n\n((ب ده‌ستوری خودێ))\n\nیا ڕه‌بی: تو بده‌یه‌ خاترا ستوونا عه‌رد و عه‌زمان\n\nله‌یاون، لیله‌ت ل قه‌در و سورێت ڕه‌حمان\n\nیاڕه‌بی ژ هه‌ر ژ هه‌ر چار مالا بۆ مه‌ و سونه‌تخانێ ڤرێ كه‌ی هان\n\nیا ڕه‌بی: تو ب ده‌یه‌ خاترا گیایێ بنێ دنێ، ماسیێ بتنێ\n\nكه‌ڕه‌ما خودانێ خیڤه‌تا ڤه‌دایی ل سه‌ر  گرێ كه‌لا دنگزێ\n\nیا ڕه‌بی: تو بۆ مه‌و سونه‌تخانێ ڤرێكه‌ی ده‌روێشێ رونشتی ل كافا زمزمێ\n\nیا ڕه‌بی: تو بده‌یه‌ خاترا سورا چێ بووی لناڤ مێرا دخه‌و له‌خانێدا\n\nنێ خوه‌ كرییه‌ پسێ شێخادی د مغارێدا\n\nیا ڕه‌بی: ته‌ مه‌ و سونه‌تخانێ غه‌فر بكی ژ گونه‌هێت مه‌ كرین\n\nل گه‌ل دایی و بابێدا\n\nیا ڕه‌بی: تو بده‌یه‌ خاترا ملك شێخ سنێ ئادیا\n\nئێ سه‌رێ خوه‌ دایی پێخاما مه‌ سونییا\n\nیا ڕه‌بی: تو بۆ مه‌ و سونه‌تێ ڤرێ كه‌ی رزقه‌كی ژ خزینا خوه‌یا ژۆرییه‌\n\nیا ڕه‌بی: تو بده‌یه‌ خاترا شێخێ سونه‌تێ\n\nچه‌ند خاس و مۆمنێ بۆ ته‌ دكن عه‌باده‌تێ\n\nیا ڕه‌بی: تو بۆ مه‌ و سونه‌تخانێ ڤرێ كه‌ی رزقه‌كی\n\nژ خزینا خوه‌یا قوودڕه‌تێ\n\nیا ڕه‌بی: تو بخاترا ئاشێ محوبه‌تێ كی\n\nئو هه‌رهه‌فت ده‌رگه‌هێت قودڕه‌تێ كی\n\nئو هه‌ر چار كلیلێت مه‌عریفه‌تێ كی\n\nیا ڕه‌بی: تو پسیاڕه‌كه‌ خێرێ ل حالێ مه‌ سونه‌تێ كی\n\nیا ڕه‌بی: تو بده‌یه‌ خاترا مێرێ ل زوحایێ\n\nكه‌ڕه‌ما گه‌لییێ لالش، دار و به‌رایێ\n\nیا ڕه‌بی: تو مه‌ و سونه‌تێ خلاس كی ژ قه‌دایێ ژ به‌لایێ\n\nیا ڕه‌بی: تو بده‌یه‌ خاترا سوارێ سوار به‌یی نیڤه‌كا رۆژێ\n\nهاتی ژ شه‌رقێ چۆیی بۆ غه‌ربێ\n\nیا ڕه‌بی: تو گونهێت مه‌ خه‌فر ب كی و چه‌ندی سونه‌تێ\n\nیا ڕه‌بی: تو بده‌یه‌ خاترا سورا هه‌ر چار قرفتا\n\nئو كه‌ڕه‌ما هه‌ر هه‌فت مه‌له‌كا\n\nیاڕه‌بی: تشتێ ژ ته‌ دخوازین دین و ئیمانه‌، نه‌ ده‌وله‌ته‌\n\nیا ڕه‌بی: تو مه‌ و سونه‌تێ ب خونه‌ دیوانا خاس و مۆمنێت ژۆڕه‌\n\nیا ڕه‌بی: هه‌ر تویی، هه‌ر تویی، هه‌ر تویی\n\n((ئه‌م دكێمین خودێ یا ته‌مامه‌))\n\nدوعایا هێڤاری:\n\nبه‌ری رۆژئاڤا هه‌ر وه‌كی سبه‌یكێ خۆ پاك و ته‌میز دكه‌ت و به‌رێ خۆ دده‌ته‌ رۆژئاڤا و ده‌ستێن خۆ ل سه‌ر ئێك دانێن و ده‌ست ب دوعایا خۆ دكه‌ت ئه‌ڤه‌ ژی ده‌قێ وێ دوعایێ:\n\n(( ب ده‌ستوری خودێ))\n\nیا سوارێ رۆژهلاتێ و رۆژئاڤایێ\n\nهوون بده‌نه‌ خاترا دۆتێ و دایێ\n\nهوون مه‌ خلاس كه‌ن ژقه‌دایێ، ژ به‌لایێ ژ غه‌لایێ\n\nهوون بده‌نه‌ خاترا كانیا سپی عه‌ین ل به‌یزایێ\n\nیا شێشمس تو ل حالێ مالا خۆ بپرسی و مه‌ژی ڤێ جارێ\n\n*   *   *\n\nهوون بده‌نه‌ خاترا عه‌رش و كورسی\n\nگای و ماسی حه‌یات ل كورسی\n\nیا شێشمس تو ل حالێ مالا خۆ و مه‌ژی بیرسی\n\n*   *   *\n\nهوون بده‌نه‌ خاترا له‌وح و قه‌له‌مه‌\n\nهاوا و ئاده‌مه‌، عیسا بن مه‌ریه‌ما\n\nیا شێشمس تول حالێ مالا خۆ و مه‌ژی بپرسی ل هه‌موو ده‌مه‌\n\n*   *   *\n\nهوون بده‌نه‌ خاترا چه‌رخان و فه‌له‌كا هۆریان و مه‌له‌كا\n\nسورا تاوسی مه‌له‌ك و چارده‌ ته‌به‌قا\n\nیا شێشمس تو پرسیاڕه‌كا خێرێ ل مالا خۆ و مه‌ژی بكه‌\n\n*   *   *\n\nهوون بده‌نه‌ خاترا به‌هشتێ و دارێ\n\nكاف و مغارێ  و زمزمێ\n\nسورا سلتان ئێزی و به‌یت ل فارێ\n\nیا شێشمس تو پرسیاڕه‌كا خێرێ ل حالێ مالا خۆ و مه‌ ژی بكه‌ ڤێجارێ\n\n*   *   *\n\nهوون بخاترا دورێ كه‌ن... كاسێ كه‌ن\n\nئه‌ختیارێ سورا مخفی پێ پرا سه‌لاتێ كه‌ن\n\nیا شێشمس هوون پرسه‌كه‌ مالا خۆ ومه‌ ژی بكه‌ن\n\nهوون بده‌نه‌ خاترا دورا سپی یه‌ مه‌له‌كێد بێری یه‌... سورا ئێزی یه‌.\n\nیا شێشمس ل دیوانا سولتان شێخادی تو بۆ مالا خۆ ژی بكه‌ی هێڤی یه‌\n\n*    *    *\n\nهوون بده‌نه‌ خاترا دۆرا سۆڕه‌\n\nكورسی یا ب مۆڕه‌\n\nئێزدینه‌ میر و قوبله‌ت ئه‌ل ب دۆڕه‌\n\nیا شێشمس ل بانگ و هاوارێت مه‌بێت مه‌له‌كێ ژۆڕه‌\n\n*   *   *\n\nهوون بده‌نه‌ خاترا دورا زه‌ڕه‌\n\nئاخ و ئاڤ و بای و ئاگڕه‌\n\nعه‌رد و عزمان و به‌ڕه‌\n\nئێزدینه‌ میر و هه‌ر چار سوڕه‌\n\nیا شێشمس تول بانگێ مالا خۆ و مه‌ژی وه‌ڕه‌\n\n*   *   *\n\nهوون بده‌نه‌ خاترا سووكا مه‌عریفه‌تێ\n\nمێرێ ل به‌ر به‌ دلێ دكه‌ت خلمه‌تێ\n\nده‌روێشێ ب شه‌ڤ و رۆژ دكه‌ت عباده‌تێ\n\nهه‌ر پێنچ فه‌رزێد حه‌قیقه‌تێ\n\nشێخ و پیر هۆستا و مه‌ڕه‌بی، یار و برێد ئاخڕه‌تێ\n\nیا شێشمس تو مه‌فه‌ره‌كا مالا خۆ و مه‌ ژی بكه‌ ڤێ جارێ\n\n*   *   *\n\nهوون بده‌نه‌ خاترا دوعایێد فه‌قیران\n\nڕه‌به‌نێد بنێ دێران\n\nیا شێشمس تول مالا خۆ و مه‌ژی بكه‌ سه‌خبێران\n\n*   *   *\n\nهوون بده‌نه‌ خاترا عه‌رشێ ڕه‌حمانه‌\n\nمه‌له‌كێ جانه‌\n\nبه‌حرا قودسێ جانه‌\n\nیا شێشمس مه‌ ژته‌ دڤێت دین و ئیمانه‌\n\n*   *   *\n\nهوون بده‌نه‌ خارترا عزاییل، جبراییل، میكاییل، درداییل\n\nشمقاییل، عه‌زازیل و ئه‌سراافیك\n\nئه‌ون هه‌ر هه‌فت مه‌له‌گێد كبیر\n\nبه‌ری خاسا چه‌ندی به‌دیل\n\nدده‌ستا دا مفته‌ و كلیل\n\nئه‌وژی دراوستاینه‌ ل به‌ر حزڕه‌تا مه‌لكێ جه‌لیل\n\n((ئه‌م دكێمین خودێ یا ته‌مامه‌))\n\nدوعایا ل سه‌ر گیانێ مری تێته‌ گوتن:\n\nیا خودێ هه‌ر تووی و هه‌ر توو وێ هه‌ی و هه‌ر توو دێ هه‌بێ\n\nیا خودێ نه‌ توو ژ كه‌سی و نه‌ كه‌سی ژ ته‌یه‌\n\nئێك فرواری، بێ شریكی، بێ هه‌ڤالی\n\nیا خودێ ته‌ نه‌ وه‌كیله‌، و نه‌ كه‌فیله‌\n\nتووێ ل گه‌ل هه‌موو ده‌م و هیام و به‌دیله‌\n\nیا خودێ توو دشكینی و توو دجه‌برینی\n\nتوو به‌حرێت گران دمه‌یینی\n\nڤی ئه‌سمانی بێ ستون رادوه‌ستینی\n\nتوو بۆ مه‌ مه‌سب و دینی\n\nسه‌د خۆزیكا ب وی گیانی بده‌یێ و ژێ نه‌ستینی\n\nدێ ب زۆر ده‌ڕه‌جا را گه‌هینی\n\nتوو ڤی مری ب ڕه‌حمینی\n\n((ئه‌م د كێمن و خودێ یی ته‌ماته‌))\n\n2-2-2-2. شه‌هدا دینی:\n\nشه‌هدا دینی د باوه‌ریا ئێزدییاندا ب خودێ و تاوسی مه‌له‌ك و خاس و چاكێن خویا دكه‌ت. فه‌رزه‌ كو دڤێت هه‌ر ئێزدیه‌ك به‌ری بنڤت شه‌هدا دینی خۆ دده‌ت دا حه‌لا بت، ئه‌ڤه‌ ژی شه‌هدا دینی. پشتی شێخادی هاتییه‌ لالشا نوورانی ده‌قێ شه‌هدا دینی بۆ ئێزدییان ب ڤی ته‌رزێ ل خوارێ سازكریه‌:\n\n((ب ده‌ستوری خودێ))\n\nهه‌ر ئه‌وه‌ هه‌ر ئه‌وه‌... نه‌خوارنه‌ نه‌ خه‌وه‌\n\nشه‌هدا دینێ من بناڤێ خودێ و تاوسی مه‌له‌ك دبت ڕه‌وا\n\n*   *   *\n\nشه‌هدا دینێ من ئێك ئه‌للاه‌\n\n مه‌لیشێخسن حه‌ق حه‌بیب ئه‌للاه‌\n\nمه‌قلوب و مه‌رگه‌ه سه‌للا\n\n*   *   *\n\nسلاڤێد مێرال لالشێ، مه‌قلووبێ، مه‌رگه‌هێ\n\nبری مه‌هێ، جۆتێدا قوبا ل وی عه‌ردێ, عه‌ردێ ئێزدیخانێ\n\nسه‌ر دكێشته‌ به‌ر شێخادی عباده‌تێ و سجودهه‌ێ\n\n*   *   *\n\nسلتان شێخادی په‌دشێ منه‌\n\nتاوسی مه‌له‌ك شه‌هده‌ و ئیمانێت منه‌\n\nكانیا سپی مۆرا منه‌\n\nكاف و مفار و وزمزم حه‌جا منه‌\n\nقوبله‌ت ل بدۆر قوبله‌تا منه‌\n\nشێخادی پاشایێ منه‌\n\nشێشمس مه‌سه‌بێ منه‌\n\nبینایا چاڤێت منه‌\n\n.................پیرێ منه‌\n\n...................شێخێ منه‌\n\n ...................مه‌ڕه‌بیێ منه‌\n\n......................خودانێ منه‌\n\n*   *   *\n\nئه‌لحه‌مدللا ژ ئادیا\n\nڤاڤارتین ژ كافرا ژ رافدیا\n\nئه‌م هاڤێتنیه‌ سه‌رپشكا سونیا\n\n*   *   *\n\nمنه‌ت كارێن ژمێرا\n\nڤاڤارتین ژ كافرا، ژ خه‌نزیرا\n\nئه‌م هاڤێتینه‌ سه‌ر پشكا شێخان و پیرا\n\n*   *   *\n\nمنه‌تكارین ژ منه‌تێ\n\nڤاڤارتین ژ كافرا، ژ شرعه‌تێ\n\nئه‌م هاڤێتنیه‌ سه‌ر پشكا شێخێ سونه‌تێ\n\n*   *   *\n\nهه‌كه‌ خودێ كر ئێزدینه‌\n\nسه‌ر ناڤێ سلتان ئێزدینه‌\n\nئه‌ل حه‌مدللا ئه‌م ب ئۆل و ته‌رقه‌تێد خۆ د رازینه‌\n\n((ئه‌م د كێمین، خودێ یی ته‌مامه‌))\n\n2-2-2-3.  رۆژیگرتن:\n\nرۆژیگرتن، فه‌رزه‌كا ژ فه‌رزێن ته‌ریقه‌تێ فه‌رزه‌ ل سه‌ر ئێزدییان پێگیریێ ب ڤێ فه‌رزێ بكه‌ن و هه‌رسال ڤان رۆژیان بگرن و ئه‌ڤ هزره‌ یه‌ كه‌ڤنه‌ و ب خێره‌كا مه‌زن دئێته‌ هژمارتن و دیسا رۆژیگرتن ساخله‌می یه‌. رۆژیگرتن ژ ڕه‌وشت و تیتالێن گرنگن  ل جه‌م ئێزدییان، ڕۆژی گرتن فه‌رزه‌كه‌ ژ فه‌رزین ته‌ریقه‌تی هه‌ر ئێزدییه‌ك دڤێت (سێ) ڕۆژیا بۆ خودی بگرت، دبێژنێ رۆژیین ئێزی: ئانكو رۆژیگرتن بۆ خۆدێ ئه‌ڤ رۆژینه‌ سێ نه‌ و رۆژا چارێ جه‌ژنه‌ و خوارنا هه‌ر تشتی قه‌ده‌غه‌یه‌ ل سه‌رانسه‌ری رۆژی، دبێژنه‌ ڤێ جه‌ژنێ جه‌ژنا رۆژیێن ئێزی كو دكه‌فته‌ ئینیا ئێگیدا ژ مه‌ها كانوونا ئێكی ب ژمارا رۆژهه‌لاتی و سێ رۆژا ب رۆژی دبن ( سێ شه‌م و چارشه‌م و پێنچ شه‌م) و رۆژا ئینیێ دبیته‌ جه‌ژن.\n\nبه‌ری هنگی ل دو شه‌مبوویێ هه‌ر ماله‌كا ئێزدی سه‌ر بره‌كێ سه‌رژێده‌كه‌ت دبێژنێ رۆژا په‌ز كوشتنێ، ئێزدی ئێك و دوو مێڤان دكه‌ن بۆ پاشیڤێ و بۆ فتارێ و مالێن ده‌وله‌مه‌ند و كه‌دخوار پاشیڤێ و فتارێ بۆ مالێن به‌لنگاز دبه‌ن، پشتی نیڤا شه‌ڤێ پاشیڤێ دخۆین و دگه‌ل تاری گه‌وركێ دبیته‌ ده‌ڤگرتن و نابت مرۆڤ هیچ تشته‌كی بخۆت و ڤه‌خۆت و ژ هه‌موو په‌یڤێن خراب و گونه‌ه و به‌دكارییا دورر بكه‌ت، هێڤاری به‌ری رۆژئاڤا په‌روه‌سته‌ی خودێ دبن و دوعایا هێڤاری دكه‌ن، پشتی رۆژئاڤا دبته‌ فتار و رۆژیگر ب ده‌ستوری خودێ فتار دبن ل  رۆژا ئینێ دبته‌ جه‌ژن ل هێڤاریا جه‌ژنێ سه‌وكا دبێژن و ل هه‌ڤدوو دووگێرن، هه‌روه‌سا ژنك قه‌ستا گۆرستنانا دكه‌ن و شرینییا و سه‌وكا سه‌ر هه‌ڤ و دو به‌لاڤ دكه‌ن، ل سبه‌یكا جه‌ژنێ هه‌موو ئێزدی جه‌ژنا هه‌ڤ و دو پیرۆزدكه‌ن و قه‌ستا نیشانگه‌هێن خاس و چاكان دكه‌ن و لێ زیاره‌تێ دبن و دلێ خۆ لێك خۆش دكه‌ن.\n\nجۆرێن رۆژیگرتنێ:\n\nله‌ ئایینێ ئێزدییاندا دوو جوڕه‌ رۆژی هه‌یه‌، رۆژیێن گشتی و رۆژیێن تایبت. رۆژیێن گشتی ئه‌وه‌یه‌ كه‌سی ڕۆژه‌ و فه‌رزه‌ له‌سه‌ر هه‌موو ئێزیدییه‌ك، پێی ده‌وترێت (رۆژیێن ئێزی)، به‌لام رۆژیێن تایبه‌ت ئه‌وه‌یه‌ كه‌ تایبه‌ته‌ به‌ چینیكی ئایینیی دیاریكراو.\n\nجگه‌ له‌و سێ رۆژیێن فه‌رز چه‌ندین ڕۆژی تر هه‌یه‌ كه‌ به‌ ڕۆژووبوون تێدا تایبه‌ته‌ به‌ گرووپێكی دیاریكراو له‌ ناو ئێزیدییه‌كاندا، كه‌ پێیان ده‌وتریت چله‌ گره‌كان هه‌ندی ڕۆژی دیكه‌ی ساله‌كه‌ش هه‌یه‌ به‌ ڕۆژووبوون تێدا ئاڕه‌زوومه‌ندانه‌ یه‌ له‌ سه‌روو ئه‌مانه‌ به‌ ڕۆژووبوون له‌ هه‌ركاتیكی سال بۆ هه‌ر ئێزیدییه‌ك بیه‌ویت كاریكی رێگه‌ پێدراوه‌.\n\nئێزدی هنده‌ك ڕۆژیێن دی ژی دگرن دبێژنی ڕۆژیێن خودانا كو خێرن. رۆژێن خودانا هه‌نه‌ مینا (رۆژیێن شێشمس، رۆژیێن سجادین، شێخ مه‌ند، شێخو به‌كر، پیر ئیسیبا، پیر هاجیال، رۆژێن خدرلیاس) دیسان جۆره‌كی رۆژیان هه‌یه‌ گرێدای ئۆلدارانه‌ مینا رۆژیێن چلێ هاڤینێ و چلێ زڤستانێ.\n\nخه‌ڵك ته‌نها له‌ ڕۆژانی چوارشه‌ممه‌ ب رۆژو ده‌بێت. ڕۆحی ڕه‌گه‌زپه‌رستی و په‌رستن له‌وانه‌یه‌ هه‌ندێك كه‌س ناچار بكات بۆ ماوه‌ی سێ ڕۆژ به‌ڕۆژوو بن به‌بێ ئه‌وه‌ی به‌ڕۆژوو بن و خۆیان به‌دووربگرن له‌ خواردن و خواردنه‌وه‌ی شه‌و و ڕۆژ، له‌به‌ر ئه‌وه‌ی نانی به‌یانی ئه‌ركێكی ئایینییه‌ بۆ ئێزیدییه‌كان، بۆیه‌ ئه‌و خاكی پیرۆز قبوڵ ده‌كات (له‌گه‌ڵ مشك) یان پارچه‌ نانێك یان ڕۆژوو له‌سه‌ر یه‌ك ڕیز بشكێنێت بۆ نیشاندانی نانی به‌یانی به‌بێ خواردن و خواردنه‌وه‌ی سێ ڕۆژی له‌سه‌ر یه‌ك. \n\nشێوازێ ڕۆژیگرتنێ ب ڤی ته‌رزی خوارێیه‌:\n\nڕۆژیگرتن ب ڤی ڕه‌نگێ یه‌ پشتی نیڤا شه‌ڤێ، پاشیڤێ دخۆن و دگه‌ل تاری گه‌وركی دبته‌ ده‌ڤگرتن ده‌ڤگرتن ژی ئه‌وه‌ نابت مروڤ هیچ تشته‌كی بخوت و ڤه‌خوت و دڤێت خۆ ژ هه‌موو په‌یڤێن خراب و گونه‌ه و به‌دكاریان دوور بكت دڤێت مروڤێ ئێزدی ب زمانێ خۆ ب چانێ خو ب نه‌فسا خو یێ ب ڕۆژی بت ل هێڤاری به‌ری ڕۆژ ئاڤا بوونێ ڕۆژیگر ده‌ست و چاڤێن خۆ دشۆت و خۆ پاك و ته‌میز دكه‌ت و به‌ر ب ڕۆژئاڤا  په‌روه‌سته‌ی خۆدێ دبن و دوعایا هێڤارێ دكه‌ن پشتی ڕۆژئاڤا دبته‌ ڤتار ڕۆژیگر ب ده‌ستوورێ خودێ فتاردبن ب ڤی ته‌رزی هه‌رسێ ڕۆژیان ب ڕۆژی دبن.\n\n1- نیڤا شه‌ڤێ پاشیڤێ دخۆن.\n\n2- بۆ پاشیڤێ گوندی ئێك و دوو مێڤان دكه‌ن.\n\n3- دگه‌ل تاری گه‌وركی دبته‌ ده‌ڤگرتن. \n\n4- مروڤێ ب ڕۆژی دڤێت خۆ ژ هه‌موو په‌یڤ و ڕه‌وشتێن خراب دوور بكه‌ت.\n\n5- به‌ری فتاری ڕۆژیگر ل به‌ر نیشانگه‌ها خاسی گوندی كومدبن و دوعایا دكه‌ن.\n\n6- پشتی دوعایا هێڤاری كو ڕۆژ ئاڤادبت، دبته‌ فتار.\n\n7- ڕۆژیێن ئێزدیان له‌كاتی شكاندنیدا به‌ پارچه‌ نانیكی سویر كراو ڕۆژووه‌كه‌یان ده‌شكینن.\n\nرامان و فه‌لسه‌فا رۆژیگرتنێ ل جه‌م ئێزدییان:\n\n- رای جیاواز له‌ سه‌ر هوكاری ب ڕۆژووبوون له‌ ناو ئایینی ئێزیدیدا هه‌یه‌، هه‌ندیك ده‌یبه‌ستنه‌وه‌ به‌ له‌دایكبوونی میترا و هه‌ندیكی دیكه‌ بۆ ده‌ركه‌وتنی مرواریی ڕه‌نگاوڕه‌نگی ده‌گه‌ریننه‌وه‌، به‌لام په‌سه‌ندترین بۆچوون ئه‌وه‌یه‌ كه‌ په‌یوه‌ندیی به‌ گۆرانی كه‌ش و ئاو و هه‌واوه‌ هه‌یه‌، به‌هۆی ئه‌و گورانكارییانه‌ی له‌وه‌رزی زستاندا له‌ مانگی كانوونی یه‌كه‌مه‌وه‌ ده‌ست پێ ده‌كات، له‌وانه‌یه‌ به‌ ڕۆژووبون هوكارێك بووبێت كه‌ دانیشتووانی ناوچه‌ شاخاوییه‌كان ڕه‌زامه‌ندی و سوزی یه‌زدان به‌ ده‌ست بێنت تا له‌ كاره‌سات و سه‌خته‌ی سه‌رمای زستان بیانپاریزیت.\n\n- ڕۆژووگرتنی ئێزدی وه‌ك سرووتیكی ئایینی بابه‌تیكی جه‌سته‌ییه‌ و ته‌واوی سرووته‌كه‌ له‌سه‌ر جه‌سته‌ تاقی ده‌كریته‌وه‌ و جیبه‌جێ ده‌بیت كه‌ بریتییه‌ له‌ شكاندنی چیژی جه‌سته‌یی به‌رامبه‌ر چیژی روحی. هه‌ر بویه‌ ئایینی ئیزیدی به‌ ئایینیكی زاهیدانه‌ داده‌نریت، كه‌ فه‌زلی روح به‌ سه‌ر جه‌سته‌دا ده‌دات.\n\n- ڕۆژووگرتن ڕۆژووێكی \"بینین\"یه‌ بۆ ئێزیدییه‌كان كه‌ تێیدا خۆیان به‌دوور ده‌گرن له‌ خواردن و خواردنه‌وه‌ و جگه‌ره‌كێشان له‌ به‌یانیه‌وه‌ تا خۆرئاوابوون. خواردنه‌وه‌ی كحول و سێكسكردن قه‌ده‌غه‌یه‌ بۆ ماوه‌ی به‌رۆژوو بوون. ئێزیدییه‌كان باوه‌ریان وایه‌ كه‌ ڕۆژوو وه‌رزشێكه‌ بۆ ڕۆح و تاقیكردنه‌وه‌یه‌ بۆ به‌رگه‌گرتن له‌ برسێتی و تینوویه‌تی (واته‌ خۆدوورگرتن له‌ هه‌موو ئه‌و شتانه‌ی كه‌ ڕۆح پێویستی پێیه‌تی). هه‌روه‌ها تاقیكردنه‌وه‌یه‌كی پاك و خاوێنه‌ بۆ دڵ و ڕه‌نجه‌ی ڕق و كین، وه‌ك سه‌ره‌تایه‌ك بۆ خواپه‌رستی و باوه‌رهێنان به‌رێبازی ڕاست و دروست. یان سوێند بێت بۆ به‌دیهێنه‌ر یان فریشته‌كانی یان پاسه‌وانه‌كانی به‌ ڕۆحی ئۆرشه‌لیمه‌وه‌ له‌ ڕێگه‌ی ئازاری ڕۆحه‌وه‌ بۆ به‌دیهێنانی ئاواتێكی دیاریكراو و بۆ یه‌زیدیه‌كان به‌ ڕۆژوو بێت به‌ ناوی.\n\nرۆژی گرتن ل جه‌م ئێزدییان خێره‌كا مه‌زنه‌:\n\nهه‌ر ئایین و مله‌ته‌كی ب ڕه‌نگه‌كی رۆژیگرتن هه‌یه‌ و ل دوڤ باوه‌ریا هه‌ر ئایینه‌كی رۆژیگرتن خێره‌كا مه‌زنه‌ و فه‌رزه‌كا ئۆلی یه‌ پێ‌ دئێنه‌ سپاردن و فه‌ره‌ مرۆڤ رۆژیێ‌ بگرت دا ب برسێ‌ و به‌لنگازیێ‌ ب حه‌سیێت و ئاگه‌ه ژ خه‌لكێ‌ هه‌ژار و به‌لنگاز هه‌بت وه‌كی د باوه‌ریا هه‌ر ئایین و مله‌ته‌كی دا هاتی، لێ‌ وه‌كی دیار هه‌موو رۆژیێن ئێزدییان یێن خێر و فه‌رز د جێگرن ل ده‌م وه‌ختێ‌ خۆ ل سالێ‌، ئه‌ڤ رۆژیێن ئێزی ژی دكه‌فنه‌ د ئینیا ئێكێ‌‌ ژ هه‌یڤا كانوونا ئێكێ‌‌ ب هژمارا رۆژهلاتی هه‌ر سال دبنه‌ رۆژیێن ئێزدییان، لێ‌ ژبه‌ر پیرۆزی و گرنگیا رۆژیا كو د باوه‌ریا ئێزدییان دا رۆژیگرتن فه‌رزه‌كه‌ ژ فه‌رزێن ته‌ریقه‌تێ‌ كو رێبازا ئێزدییاتییێ‌ یه‌ و مرۆڤێ‌ ئێزدی د ژیانا خۆدا په‌یڕه‌و دكت و بڤێ‌ رێبازێ‌ وه‌ك ئێزدیه‌ك دئێته‌ ناسین، دێ‌ بینی ئێزدی به‌ری رۆژیێن ئێزی ب چل رۆژا وه‌سا دێ‌ خه‌لكێ‌ مه‌ رادبنه‌ رۆژیا و تایبه‌ت ل هێڤارا رۆژا چارشه‌مبوویێ‌ ب رۆژی دبن كو هه‌ر كه‌سه‌ك ژماره‌كا رۆژیا دگرن زێده‌باری رۆژیێن ئێزی ب رۆژی دبن هه‌تا رۆژیێن ئێزی دئێن و دبته‌ جه‌ژن ئه‌ڤ ڕه‌نگه‌ رۆژی گرتن دناڤا ئۆلا ئێزدییان دا هه‌یه‌، ئه‌ڤ رۆژی بۆ خاس و باب چاكێن ئێزدییان ئه‌ڤێن بۆ خودێ‌ خۆ شكاندین و ب شه‌ڤ و رۆژ په‌روه‌سته‌ی خودێ‌ بووین دئێنه‌ گرتن، ئه‌ڤ كه‌سێن رۆژیگر ژی هنده‌ك ژوان هیڤی و مرازا دخوازن یێن هه‌ین نه‌ساخن هیڤیا ژ خودێ‌ دخوازن بۆ دای و بابا، بێ‌ زارۆكی، بۆ رزقی، بۆ ته‌ناهیێ‌ و سلامه‌تیێ‌ و دوركه‌ڤتن ژ قه‌دا و به‌لایه‌، هیڤی و ئۆمێدێن خۆ ب رێیا ڤان رۆژیا ژ خودێ‌ دخوازن ب گه‌هن مرازێن خۆ، هه‌ر چه‌نده‌ دباوه‌ریا ئێزدییاندا رۆژیگرتن بۆ خودێ‌ یه‌ ئه‌ڤ چه‌ند ژی وێ‌ یه‌كێ‌ دیاردكت كو خودێ‌ مه‌زن و پاك و دلۆڤان مرۆڤ ژ هه‌موو خولیاقه‌تێ‌ خۆ بتر ڤیایه‌ و حه‌ز ژێكریه‌ له‌ورا ئه‌ڤ كه‌ره‌مه‌ دگه‌ل كریه‌، دڤێت مرۆڤ ژی هه‌ر ده‌م هزرا كارێن باش بكت مینا دوعا و رۆژیگرتنێ و خێرخوازیێ ژ به‌ر ڤێ چه‌ندێ‌ ئێزدی بتری هه‌ر ئایین و مله‌ته‌كی هه‌ی ل جیهانێ‌ رۆژیا دگرن به‌لێ‌ وه‌ك فه‌رز سێ‌ رۆژیێن ئێزی نه‌ بۆ خودێ‌ مه‌زن و دلۆڤان دئێنه‌ گرتن، به‌لێ‌ وه‌ك خێر گه‌له‌ك رۆژی دناڤا ئێزدییاتییێدا هه‌ینه‌. وه‌كی د قه‌ولێ مه‌رسوما جه‌بێرا دا هاتییه‌:\n\nل ئاخڕه‌تێ خۆ رۆس بكه‌\n\nل دنێ عباده‌تی زۆر بكه‌\n\nسێ رۆژیا بگره‌\n\n*   *   *\n\nفه‌رزێن خو ب جیهكه‌ و ده‌رباسبه‌\n\n به‌ری مرنێ هه‌ڕه‌ لالشی پێخواسبه‌\n\nدا ل ئاخڕه‌تێ خێراته‌ یه‌ ناسبه‌ \n\nد باوه‌ریا ئێزدییان و فه‌لسه‌فا ئێزدییاتییێدا نێزیكی (۱۰۰) ڕۆژیان هه‌ینه‌: \n\nهه‌ر بۆ زانین (92) رۆژی كه‌سانێن ئۆلی و چله‌گر و دیندار و جڤاتا رۆحانی و هه‌ر ئێزدیه‌كی بڤێت ب رۆژی دبن، به‌لێ‌ رۆژیێن ئێزی و ئه‌ڤ رۆژیێن به‌ری رۆژیێن ئێزی ئه‌ڤێن دبێژین خێرن كو بتریا ئێزدییان ب رۆژی دبن دڤیا ب زانین سالێ‌ نێزیكی (100) رۆژان ئێزدی ب رۆژی دبن ئه‌و ژی بڤی ڕه‌نگێ‌ ل خوارێ‌ ئێزدی رۆژیان دگرن:\n\n1- ل چلێ‌ زڤستانێ‌ ئێزدی وه‌ك چله‌گر و جڤاتا رۆحانی و كه‌سێن ئایینی و هه‌ر كه‌سێ‌ بڤێت (40) چل رۆژی ب رۆژی دبن دبێژنێ‌ رۆژیێن چلێ‌ زڤستانێ‌.\n\n2- ل چلێ‌ هاڤینێ‌ ئێزدی وه‌ك چله‌گر و جڤاتا رۆحانی و كه‌سێن ئایینی و هه‌ر كه‌سه‌كی بڤێت (40) چل رۆژی ب رۆژی دبن دبێژنێ‌ رۆژیێن چلێ‌ هاڤینێ‌.\n\n3- هه‌روه‌سا سێ‌ رۆژیێن دیتر هه‌نه‌ ئێك بۆ خودانی و ئێك بۆ شێخێ‌ خۆ و ئێكێ‌ بۆ پیرێ‌ خۆ، هه‌ر ئێزدیه‌ك فه‌ره‌ ڤان هه‌ر سێ‌ رۆژیا بگرت.\n\n4- رۆژیێن خدر و ئه‌لیاس بتریا ئێزدییان ڤان هه‌ر سێ‌ رۆژیێن نه‌بی خدر و ئه‌لیاس ب رۆژی دبن و رۆژا چارێ‌ دكه‌نه‌ جه‌ژن. هه‌روه‌ها سێ ڕۆژه‌ و ده‌كه‌وێته‌ ڕۆژی دووشه‌ممه‌ و سێشه‌ممه‌ و چوارشه‌ممه‌ كه‌ پێش یه‌كه‌م پێنجشه‌ممه‌ی مانگی شوباتی واته‌: ڕۆژووگرتن بۆ سێ ڕۆژی به‌ڕۆژوو بوون واجبه‌ بۆ هه‌موو ئه‌وانه‌ی ناویان (خدر) یان (لیاس) و (الیاس) و بۆ مامۆستایانی ئایینی هه‌یه‌.\n\n5- رۆژیێن شێشمس كو د باوه‌ریا ئێزدییاندا مه‌فه‌را ئێزدیێن ل وه‌لاتێ‌ خالتا و یێن نهۆ ل شنگالێ‌ و وه‌لاتێ‌ شێخ و هه‌ر جیه‌كی هه‌ین دگه‌ل رێژه‌كا زۆر ژ ئێزدییان (3) رۆژیان بۆ شێشمس ب رۆژی دبن ل ئینیا به‌ری رۆژید ئێزی.\n\n6- رۆژیێن باتیزمێ‌ چه‌ندین مریدێن پیر ئالی و چێلكانن سێ‌ رۆژسیا ب رۆژی دبن پشتی رۆژید ئێزی و ڕێوره‌سمێن تایبه‌ت هه‌نه‌ بڤان رۆژیان.\n\n7- رێژه‌كا زۆر ژ ئێزدییان هه‌ر كه‌س ژماره‌كا رۆژا ب رۆژی دبن به‌ری رۆژیێن ئێزی وه‌ك خێر بۆ خودێ‌.\n\n8- هه‌ر بۆ زانین د ناڤا جڤاكێ‌ ئێزدییان دا هه‌ینه‌ هنده‌ك شكه‌ستی و ئۆلدار و كه‌سانێن ئایینی سه‌رتاسه‌ری سالێ‌ هه‌موو رۆژێن چارشه‌مبوویا ب رۆژی دبن د گه‌ل چلێ‌ هاڤینێ‌ و چلێ‌ زڤستانێ‌، دیسان تشتێ‌ هه‌ری باش د ئێزدییاتییێدا‌ جوداهی ژ ئایین و ئۆلێن هه‌ین ئه‌ركێ‌ ئۆلی هنده‌ك ژێ‌ ڤاڤارتینه‌ وه‌ك رۆژیگرتن فه‌ره‌ هه‌ر مرۆڤه‌كی ئێزدی سێ‌ رۆژیێن ئێزی بۆ خودێ‌ ب رۆژی بن ئه‌ڤه‌ فه‌رزه‌كه‌ ژ فه‌رزێن ته‌ریقه‌تێ‌، به‌لێ‌ چلێ‌ هاڤینێ‌ و چلێ‌ زڤستانێ‌ فه‌رزه‌ ل سه‌ر چله‌گرا و جڤاتا رۆحانی و شكه‌ستیێن مالا شێخادی و رۆژیێن دیتر هه‌موو خێرن، هه‌ر بۆ زانین هه‌موو رۆژیگرتن ب ئێك سیسته‌م دئێنه‌ گرتن یێن خێر و یێن فه‌رز پشتی نیڤا شه‌ڤێ‌‌ پاشیڤێ‌‌ دخۆن و دگه‌ل تاری گه‌وركێ‌‌ دبته‌ ده‌ڤ گرتن، ده‌ڤ گرتن ژی ئه‌وه‌: نابت مرۆڤ هیچ تشته‌كی بخۆت و ڤه‌خۆت و دڤێت خۆ ژ هه‌موو په‌یڤێن خراب و گونه‌ه و به‌دكاری یا دوور بكت، هێڤاری به‌ری رۆژئاڤا رۆژیگر ده‌ست و چاڤێن خۆ دشۆن و خۆ پاك و ته‌مییز دكن و به‌ر ب رۆژئاڤا ڤه‌ په‌روه‌سته‌ی خودێ‌‌ دبن و دوعایا هێڤاری دكن، پشتی رۆژئاڤا دبته‌ فتار رۆژیگر ب ده‌ستووری خودێ‌‌ فتاردبن.\n\n2-2-2-4.  سونه‌تكرنا نێرا:\n\nفه‌رزه‌ كور ل جه‌م ئێزدییان بێته‌ سونه‌تكرن، زه‌لامێ ئێزدی هه‌تا كو نه‌ئێته‌ سونه‌تكرن نابت ژنێ بینت، هه‌روه‌سا زه‌لامێ نه‌یی سونه‌تكری نابت سه‌ربرێ سه‌ر ژێ كه‌ت. ئه‌گه‌ر هات و كوڕه‌كی ئێزدی چۆ به‌ر دلۆڤانیا خودێ و هێژ نه‌یی سونه‌تكری بوو، فه‌رزه‌ به‌ری جه‌نازێ وی ب حه‌دو سه‌دكه‌ن و ڤه‌شێرن بێته‌ سونه‌تكرن. هنده‌ك ڕێوره‌سمێن تایبه‌ت هنه‌ دئێنه‌ گێران ل ده‌مێ سونه‌تكرنێ، بابێ كوری دێ كریڤه‌كی ده‌ست نیشان كه‌ت كریڤێ خوونێ و نابت ژ چینا وی بیت.\n\nئیزیدییه‌كانیش باوه‌ریان به‌ خه‌ته‌نه‌كردن هه‌یه‌ و مندالی نێر خه‌ته‌نه‌ ده‌كه‌ن، ئه‌وه‌ش وه‌كوو نه‌ریتیكی ئایینی سه‌یر ده‌كه‌ن كه‌ له‌ پێغه‌مبه‌ر ئیبراهیم بۆیان ماوه‌ته‌وه‌، كه‌ بریتییه‌ له‌ برینی پارچه‌یه‌ك له‌ ئه‌ندامی نێرینه‌. خه‌ته‌نه‌كردنی مندال یه‌كێكه‌ له‌و دیارده‌ كۆنانه‌ی عێراقییه‌ كۆنه‌كان ئه‌نجامیانداوه‌ و له‌ ناو ئێزیدییشدا وه‌كوو فه‌رزێكی ئایینی سه‌یر ده‌كرێت و پێویسته‌ له‌و ڕێوره‌سمه‌دا خواردن ببه‌خشرێته‌وه‌.\n\nخه‌ته‌نه‌كردن به‌ یه‌كێك له‌ دیارترین هه‌لكولراوه‌ ئایینییه‌كان داده‌نریت له‌سه‌ر جه‌سته‌ی مروڤ، كه‌ ئامانجه‌كه‌ی قوربانیدانه‌ به‌ به‌شێك له‌ جه‌سته‌ و پاكبوونه‌وه‌ی جه‌سته‌ و راهێنانی مروڤه‌ له‌سه‌ر به‌رگه‌گرتنی ئازار.\n\nخه‌ته‌نه‌كردن، نموونه‌یه‌كی دیاری ملكه‌چپێكردنی جه‌سته‌یه‌ بۆ به‌ها ئایینییه‌كان و كردنیه‌تی به‌ جه‌سته‌یه‌كی ئایینی. زۆر جار وه‌ك نیشانه‌ی هاتنه‌ ئاو ئایینه‌كه‌ سه‌یر كراوه‌ و سزای توندیش هه‌بووه‌ بۆ ئه‌وانه‌ی كه‌ پێیه‌وه‌ پابه‌ند نه‌بوون.\n\nهه‌رچه‌نده‌ پرۆسه‌كه‌ له‌ مندالیدا ئه‌نجام ده‌دریت و مرۆڤ هیچ هه‌لبژاردنیكی له‌ به‌ر ده‌ستدا نییه‌ بۆ قبوولكردنی یان ڕه‌تكردنه‌وه‌ی، به‌لكوو وه‌كوو جۆرێكه‌ له‌ مۆركردنی جه‌سته‌ و كردنیه‌تی به‌ جه‌سته‌یه‌كی ئایینی.\n\nله‌ ناو ئیزیدییه‌كاندا مردوو نانیژریت ئه‌گه‌ر خه‌ته‌نه‌ نه‌كرابیت، ئه‌گه‌ر نێرێكی ئێزیدیی مردو و خه‌ته‌نه‌ نه‌كرابوو، ئه‌وا خه‌ته‌نه‌ی ده‌كه‌ن، پاشان ده‌ینێژن، هه‌روه‌ها ئاماده‌ش نین كچ بده‌نه‌ كورێك خه‌ته‌نه‌ نه‌كرابیت.\n\n2-2-2-5.  مۆركرن ب ئاڤا كانییا سپی:\n\nد باوه‌ریا ئێزدییاندا ئاڤا كانییا سپی پیرۆزترین ئاڤه‌ و فه‌رزه‌ هه‌ر كه‌سه‌كی ئێزدی ب ڤێ ئاڤێ بیته‌ مۆركرن و مۆركرن ژی حه‌لالكرنه‌. ڕێوره‌سمێن مۆركرنێ كه‌سێ ئێزدی ده‌می بۆ جارا ئێكی قه‌ستا لالشا نورانی دكه‌ت ب مه‌ره‌ما مۆركرنێ ئاقدا كانییا سپی زیاره‌ت دكه‌ت پیری سه‌رده‌ریێ كانیێ ب ده‌ستێن خو سێ جاران ئاڤا وی یا پاك و پیرۆز ل سه‌ر و سمایێن وی كه‌سی دره‌شینت و دوعایه‌كا تایبه‌ن د به‌رڕا دبێژیت. و سه‌رده‌ریێ كانییا سپی ل دوماهییا مۆركرنێ دبێژیت: خودانێ كانییا سپی دوعایا ل ته‌ بكه‌ت، ول ته‌ سحه‌ت و به‌ره‌كه‌ت، تو هاتییه‌ مۆركرن و ژیێ ته‌ یێ درێژبت پیرۆزبیت و خلمه‌ت قه‌بول.\n\nمۆركردن به‌ یه‌كێك له‌ فه‌ریزه‌ ئایینییه‌كانی ئێزیدی داده‌نرێت، كه‌ ده‌بێت له‌ هه‌فته‌ی یه‌كه‌می له‌ دایكبووندا ئه‌نجام بدرێت و نابیت له‌ دوو سال زیاتر به‌ سه‌ر له‌ دایكبووندا بچێت. \n\nلدویڤ بیروباوه‌رێن ئێزدییاتیێ هه‌ر مرۆڤه‌كی ئێزدی چ كور یان كچ بت دڤێت بێته‌ موركرن، ژ به‌ر كو مۆركرن فه‌رزه‌كه‌ ژ فه‌رزێن ته‌ریقه‌تێ له‌وما هه‌ر كه‌سه‌ك دڤێت بیته‌ مۆركرن ل به‌ر كانییا سپی ل په‌رستگه‌ها لالش و ب ئاڤا كانییا سپی بیته‌ مۆركرن ب ده‌ستی مجیورێن به‌ر كانییا سپی و سه‌ری وی زاروكی ل گه‌ل ده‌ست و لنگان ب ئاڤا كانییا سپی مۆركه‌ت و ده‌ستی خۆ دانێته‌ سه‌ر سه‌رێ و دوعایا مۆركرنێ بێژت وه‌كی ل ڤان هه‌ر دوو سه‌به‌قێن دوعایا مۆركرنی دبێژت:\n\nمور مورا میرانه‌\n\nكانیا سپی خوش نیشانه‌\n\nپه‌دشای ژی دابوو به‌یانه‌\n\nجیێ ئێزدینه‌ میر و هه‌ر چار برانه‌\n\n*   *   *\n\nمورا كانیا سپی یه‌\n\nمیرهاتن و مه‌ ده‌ ژی داییه‌\n\nئه‌و جیی په‌دشی من بخویه‌\n\nد گه‌ل ب داوی هاتنا دوعایێدا باوه‌رییا ئێزدییان دا ئه‌و كه‌س هاته‌ حه‌لال كرن و بوو ئێزدیه‌كی دروست دڤێت ب ئه‌ركێن خویێن ئۆلی رابت و فه‌رزین خویێن حه‌قیقه‌تی و ته‌ریقه‌تی جێبه‌جێ كه‌ت ده‌مێ مه‌زن دبت. هه‌روه‌سا ده‌یك و باب دگه‌ل كه‌س و كارێن وی ل وێ ده‌می دئێته‌ مۆركرن د هه‌له‌لینن و شریناهیان دهلاڤێژن و گوڤه‌ندی ل به‌ر ده‌ری كانییا سپی دكن و زاده‌كی ب خێرا شێخادی چێ دكه‌ن و شریناهیان ل سه‌ر گوندی و جیرانان به‌لاڤ دكن كو رامان ژی ئه‌ڤ زاروكه‌ هاتییه‌ مۆركرن.\n\nمۆركرن ئه‌ركه‌كی ئۆلی یه‌ ل سه‌ر ده‌یك و بابا پێتڤیه‌ زاروكێن خۆ مۆركه‌ن ل هه‌ر جیه‌كی بن، ژبه‌ر كو هنده‌ك كسان ئه‌و ده‌لیڤه‌ نینه‌ بێنه‌ په‌رستگه‌ها لالش یا پیرۆز و زاروكێن خۆ مۆركه‌ن د ئێزدییاتییێدا رێك یا دای بڤان هه‌رسێ جۆران دورسته‌.\n\n1- فه‌ره‌ هه‌ر كه‌سه‌ك زارۆكێن خۆ ل په‌رستگه‌ها لالش ل به‌ر كانییا سپی و ب ئاڤا كانیێ مۆركت.\n\n2- ده‌مێ تاوس دگه‌ریێت ل ناڤ مله‌تێ و هه‌ر جیه‌كی بچنێ قه‌وال ب ده‌نگه‌كی بلند بانگ دده‌ وه‌رن ئاڤا كانییا سپی ڤه‌خون هه‌ر كه‌سی نه‌یی مۆركری بلا ڤه‌خوت، هه‌ر كه‌سێ ژ وی شیربكی ئاڤێ ڤه‌خۆت یان ژی ده‌می قه‌وال دگه‌ریێت مال ب مال و ئاڤا شیربكی سه‌ر ب هه‌موو ئه‌ندامێن خێزانی ڤه‌دكه‌ت كو دیسان دئێته‌ مۆركرن و حه‌لال كرن هه‌ر كه‌سێ ژ ڤێ شیربكی ئاڤێ ڤه‌خوت ژ به‌ر كو بتریا ئێزدییان د بژكینه‌ و هه‌ر كومه‌ك ل وه‌لاته‌كی هه‌نه‌ نه‌ هه‌مۆ جار بۆ مۆركرنا زاروكێن وان شێخادی ده‌ستوردایه‌ نه‌ كه‌سێن دوور و نقارن خوب گه‌هینن لالشێ ل ده‌می گه‌ریانا تاوسی دورسته‌ هه‌ر كه‌س زاروكێن خۆ ب ئاڤا شیربكی كانییا سپی مۆركه‌ت.\n\n3- كه‌سی نه‌گه‌هت و ده‌لیڤه‌ بورا چێ نه‌بت بێته‌ لالش و ب ئاڤا كانییا سپی زاروكێن خۆ مۆركت یان ئاڤا شیربكی تاوسی نه‌گه‌ته‌ مالا وان و تاوس نه‌ گه‌ته‌ جیێ ئه‌و لێ دكارت ب ئاڤا خۆناڤێ ل ڕۆژا چارشه‌مبوویا سه‌ری نیسانی ل سه‌ر سالی ده‌ست و چاڤێن وی زارۆكی ب شوت و دوعایه‌كی بكت و ب دستوری خودێ ئه‌و كه‌س دئێته‌ مۆركرن و حه‌لال كرن هه‌تا ڕۆژه‌كێ خو ب گه‌هینته‌ لالشێ و ل وێده‌ر بێته‌ مۆركرن.\n\n2-2-2-6.  تۆك و گریڤان:\n\nشرۆڤكرنا په‌یڤا گریڤان: په‌یڤا گریڤان ژ دوو برگان پێك دئێت: (گێر) ئانكو بازنه‌، (ڤان) كورتكرنا په‌یڤا ڤیانه‌، ب ڤی چه‌ندێ بۆ مه‌ خویادبت كو په‌یڤا گریڤان ژ په‌یڤا ( گێرڤیان) هاتییه‌، كو رامانا گێراڤیانێ ئانكو بازنێ ڤیانێ دده‌ت.\n\nگریڤان ئانكو توك یان پیسیر ئێكه‌ ژ سه‌مبولێن پیرۆزین ئێزدییان فه‌رزه‌كه‌ ژ فه‌رزێن ته‌ریقه‌تی فه‌رزه‌ كه‌سی ئێزدی كراسی ب تۆك د به‌ر خو كه‌ت، كراس جلكه‌كه‌ ڕه‌نگ سپییه‌ و توك ب شێوه‌یه‌كی بازنه‌یی لی دئێته‌ قه‌وارتن و نابت توكا كراسێ زه‌لامی ب ده‌ستێن هه‌ڤژینا وی بیته‌ برین و ڤه‌كرن.\n\nل به‌ركرنا گریڤانێ و چه‌ند بیرۆباوه‌رێن دی، و هه‌ر ئێك ژ ڤان فه‌رزا ڕێوره‌سمێن خۆ یێ تایبه‌ت هه‌نه‌ و ل ده‌ڤه‌ر و جهێ ده‌ستنیشانكری دهێنه‌ په‌یره‌وكرن.\n\nپرانییا مله‌تێن رۆژهه‌لاتا ناڤین، كو رۆژ په‌رێس بوون، گریڤان هه‌بوون، شێوه‌یێ گریڤانی وانژی یێ بازنه‌ی بوو، چونكی رۆژ دپه‌راستن و رۆژێ ژی شێوه‌یه‌كی بازنه‌یی هه‌یه‌، هندیا گریڤان هه‌بوو، لێ دگوتنێ ( گیریان)، هه‌وه‌سا فارسا ژی گریڤان هبوو دگوتنێ (گریبان).\n\nپیرۆزییا توكی دزڤرته‌ وی چه‌ندێ ده‌مێ خودێ تاووس مه‌له‌ك خه‌لات كری و كریه‌ سه‌روه‌رێ ملیاكه‌تان ئه‌ڤ توكه‌ پێ به‌خشییه‌ و تا نوكه‌ دبێژنێ توكا ئێزی و ئه‌ڤ چه‌نده‌ ب رۆن و ئاشكرایی د قه‌ولێن مه‌دا خویادبت: و ئه‌ڤه‌ ژی چه‌ند سه‌به‌قه‌نه‌ ژ دوعایا توكێ:\n\nپادشایێ ژ مه‌را فرێكر تۆكه‌\n\nكه‌ت بوو دلێ ئێزدییان شاه‌هی و شۆقه‌\n\nدستی تاوسی مه‌له‌ك ل سه‌ر ستیرا حه‌یۆقه‌\n\n*   *   *\n\nپه‌دشایی تۆك ژ مه‌را ڤرێكر\n\nئاڤا جنه‌تێ لێكر\n\nئه‌وێ خاسی و سایی ژ مه‌را چێكر\n\n*   *   *\n\nوه‌ختێ تۆك سیاندن\n\nمه‌له‌كا قاپێ عه‌زمانا ڤه‌كرن\n\nهۆریا ل عازمانا هله‌لاندن\n\n*   *   *\n\nتۆك ژ ئێزدییانرا زیاڕه‌ته‌\n\nریێا وێ ب خلمه‌ت و عیباده‌تى\n\nئه‌و فه‌رزه‌كا ژ حه‌قیقه‌ته‌\n\n*   *   *\n\nتۆك ژ مزگینه‌\n\nتاوسی مه‌له‌ك ناڤێ شرینه‌\n\nئه‌مینێ دیوانا ( ڕه‌ب ل عاله‌مینه‌)\n\nئێزدی ژێ ب هیڤینه‌\n\n*   *   *\n\nئێزی تۆك ژ قوبا فه‌لكێ ده‌رانی\n\nناڤێ خۆیێ شێرین ل سه‌ر  دانی\n\nئێزدییان بسه‌رێ خوه‌ هلانی\n\nمه‌ شه‌هده‌ و ئیمان و باوه‌ری خوه‌ پێ ئانی\n\n*   *   *\n\nتۆك مه‌قبووله‌\n\nمه‌ ب سه‌رێ خۆ قه‌بووله‌\n\nخودێ نوورا ل سه‌ر نوڕه‌\n\nمن شه‌هدا تۆكا خۆ ب ناڤێ ئێزی ( خودێ) و تاووسی مه‌له‌ك قه‌بووله‌\n\n((ئه‌م دكێمن خودێ یێ ته‌مامه‌))\n\n(قه‌ولی مه‌ رسوما جه‌بیڕه‌)\n\nشێخ و پیر و مرید حه‌د و سه‌ده‌\n\nهه‌ر ئێك ژوان هه‌نه‌ حه‌رفێن وان ب خه‌ته‌\n\nزواج دناڤ واندا حه‌رامه‌ و دیانه‌تێت دی ژی ب سه‌رده‌\n\n*   *   *\n\nفه‌رزێن خو ب جیه كه‌و ده‌رباسبه‌\n\n به‌ری مرنێ هه‌ڕه‌ لالشی پێخواسبه‌\n\nدا ل ئاخڕه‌تێ خێراته‌ یه‌ ناسبه‌ \n\n(قه‌ولێ ئیمان ب چی نیشانه‌)\n\nئێزدییاتی  یا خویایه‌\n\nنه‌یاب جلایه‌ و نه‌یه‌ب خه‌ونایه‌\n\nیه‌ ب قه‌له‌ما گرتی یه‌ یه‌ ب ئه‌ركانایه‌\n\n*   *   *\n\nهه‌كه‌ر وه‌ بڤێت لبسێ ئیمانێ هلینن\n\nتوكا ته‌نگ نه‌ غه‌یرینن\n\nئه‌ڤه‌ ئه‌ركانه‌كه‌ و هندێ دن وێ ژێ دمینن\n\nهه‌ژی گوتنێ یه‌ ژ بلی فه‌رزێن رێ و راستیێ ئێزدییاتی (99) روكنا بخوڤه‌ دگرت وه‌كو سه‌به‌قا قه‌ولی ڤه‌دگێرت قه‌ولێ چی سبه‌یه‌كه‌ ژیێت عه‌ده‌ویا:\n\nفه‌قیرى نۆت و نه‌ه ئه‌ركانه‌\n\nعه‌ول عه‌باده‌ت (زمانه‌)\n\n(خوف) سلامه‌تیا رێیانه‌\n\n(ناسینی) سه‌رختمێ وانه‌\n\n*   *   *\n\nفه‌قیری نوت و نه‌ه ئه‌ركانێن موقه‌ر من\n\nژنوت و نه‌ه سێیه‌ ب عه‌لمن\n\nدا ڕۆژا ئاخڕه‌تێ ل دیوانا میر ب كه‌لمن\n\n*   *   *\n\nهه‌روه‌سا ژ قه‌ولێ ئیمانێ دبێژت:\n\nهه‌كه‌ ته‌ بڤێت لبسێ ئیمانێ هلینی\n\n(توكا سلتان ئێزی) نه‌ غه‌یرینی\n\nئه‌ڤه‌ ئه‌ركانه‌كه‌ و كا چه‌ند ژێ دمینی\n\nهه‌روه‌سا ژ قه‌ولی مه‌ها دیاردكه‌ت:\n\nخودایێ دووانزده‌ مه‌ه دانانه‌\n\nهه‌ر دووانزده‌ مه‌ه لێك گه‌ریانه‌\n\nمه‌ ئێزدییان ئێك سه‌دقه‌ ئێك حه‌یا ئێك ئیمانه‌\n\n*   *   *\n\nئانكو ئێزدییاتی  ل سه‌ر (99) ستونا راوه‌ستایه‌، هاتییه‌ ئاڤاكرن، ژوانا كو گرنگه‌ كه‌سی ئێزدی ل سه‌ر بچیت و پشت نه‌ده‌تی:\n\nكونترولا زمانی یه‌\n\nترسه‌... ترسان ژ خودا\n\nناسین\n\nتوك... گریفان"
         }
      ]
   }
]